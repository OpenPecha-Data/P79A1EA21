gleṅ gźi ni mñan yod na’o ||

ri ’or źig na khyim bdag (5) cig yod pa des gtsug lag khaṅ źig brtsigs nasder dge sloṅ gcig
dbyar gnas par dam bcas pa las de lṅa ṅa ba phun sum tshogs pa źig pas | des ñi ma re re źiṅ
gtsug lag khaṅ byug pa daṅ phyag dar byed do ||gtsug lag khaṅ de ni sa phyogs dben źiṅ
(6) bzaṅ ba’i phyogs su brtsigs la | śiṅ sna tshogs kyis mdzes par byas pa | ṅaṅ pa daṅ |
khruṅ khruṅ daṅ | rma bya daṅ | ne tso daṅ | ri skegs daṅ | khu byug rnams skad ’byin pa |
me tog daṅ ’bras bu sna tshogs kyis mdzes par byas pa yin no ||ji tsam (7) na ded dpon ’byor
ba rgya chen po daṅ ldan pa źig gtsug lag khaṅ der dgoṅs btab pa las |des gtsug lag khaṅ
de mdzes pa daṅ | ñe ba’i tshal mdzes pa dag mthoṅ nas mṅon par dad par gyur te | dge sloṅ
gi dge ’dun ma mthoṅ yaṅ de’i ched du rñed pa phal mo che źig (ga97a1) bskur nas de naṅ
par sṅar laṅs te soṅ ṅo ||dge sloṅ de ’dzem bag can źig pas rñed pa ’di ni dge ’dun gyi
yin no źes ’gyod pas ma blaṅs par bgo ba’i phyir dge sloṅ rnams tshol bar byed pa’i skabs
de dge sloṅ rnams kyis bcom ldan ’das la gsol pa daṅ | bcom (2) ldan ’das kyis bka’ stsal
pa |

gal te dge sloṅ gis ba’i lci ba’i khaṅ par dbyar gnas par dam bcas par gyur kyaṅ | der gal te
bram ze daṅ khyim bdag rnams kyis dge ’dun gyi ched du rñed pa ñuṅ du’am phal mo cher phul
na | de na gnas pa gcig gam | gñis sam | (3) rab tu maṅ po gaṅ yin pa de rnams kho na’i
ste de la ’gyod par mi bya’o || ||

