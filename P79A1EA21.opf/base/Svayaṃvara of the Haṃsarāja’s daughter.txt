dge sloṅ dag sṅon byuṅ ba ṅaṅ pa’i rgyal po yul ’khor skyoṅ źes bya ba byuṅ ste || de’i bu mo
raṅ khyim thab tshol lo źes (6) yul phyogs sna tshogs na gnas pa’i bya rnams kyis thos nas
’dus par gyur te so so nas bsams ṅa | de’i khyim thab tu bdag ’gyur ro ||

de la gźan dag gis ’dis khyod (7) khyim thab tu bdams so źes smras pa daṅ |

des mjug ma bsgreṅs nas gar byed par brtsams pa de yul ’khor skyoṅ gis mthoṅ nas smras pa |
’di ci źig gi phyir gar byed || gźan dag gis smras pa | khyod kyi bu mo’i khyim thab tu gyur
pas so ||

des smras pa | ṅo tsha daṅ (ga90b1) khrel daṅ mi ldan pas ’di la bdag gi bu mo mi sbyin no źes
pa rma bya des thos nas yul ’khor skyoṅ gi druṅ du soṅ ste tshigs su bcad pas smras pa
||

dbyaṅs sñan yid ’oṅ kha dog mdzes pa daṅ || ’dab ma ’dom gaṅ tshad ldan mgrin pa ni ||nor bu
baiḍūrya daṅ ’dra gyur na || ci slad khyod kyi (2) sras mo bdag mi stsal ||

yul ’khor skyoṅ gis smras pa |dbyaṅs sñan yid ’oṅ kha dog mdzes pa dag ||’dab ma ’dom gaṅ tshad
ldan mgrin pa ni ||nor bu be.eḍūR+ya daṅ ’dra gyur kyaṅ ||’dzem med skyon gyis khyod la
mi sbyin no ||

dge sloṅ dag sñam du sems || de’i tshe de’i dus (3) kyi rma bya gaṅ yin pa de ni dge sloṅ ’di
ñid de | de na yaṅ ’di ṅo tsha med pa’i skyon gyis chuṅ ma ma thob nas sdug bsṅal źiṅ yid
mi bde ba | de nas bya’i tshogs kyi naṅ nas byuṅ ṅo | da ltar yaṅ ’dis gcer bu ma gnaṅ nas
sdug bsṅal źiṅ yid mi bde bas dge sloṅ tshogs kyi naṅ nas byuṅ (4) ṅo ||

yaṅ dge sloṅ źig gis bcom ldan ’das la ’di skad ces gsol to || btsun pa bdag skra ’bal bar ’tshal
lo ||

bcom ldan ’das kyis bka’ stsal pa || ṅas ’dreg par rjes su gnaṅ na ci’i phyir khyod skra ’bal
|| skyes bu gti mug ’di lta ste || skra ’bal ba ’di (5) ni mu stegs pa’i btul źugs yin no
|| de lta bas na dge sloṅ gis skra ’bal bar mi bya’o | ’bal na ’gal tsha bas can du ’gyur
ro ||

yaṅ dge sloṅ źig gis bcom ldan ’das la ’di skad ces gsol to || btsun pa bdag lo ma’i bgo ba
’chaṅ bar ’tshal lo |

(6) bcom ldan ’das kyis bka’ stsal pa | skyes bu gti mug ’di ni mu stegs pa’i brtul źugs yin
no źes bya ba nas ’gal tshabs can du ’gyur ro źes bya ba’i bar goṅ ma bźin du’o ||

yaṅ dge sloṅ źig gis bcom ldan ’das la ’di skad ces gsol to || btsun (7) pa bdag bla gos mthar
gos daṅ bcas pas ’tsho bar ’tshal lo ||

bcom ldan ’das kyis bka’ stsal pa | skyes bu gti mug ṅas chos gos gsum rjes su gnaṅ na ci’i
phyir khyod bla gos mthaṅ gos daṅ bcas pas ’tsho bar byed | de lta bas na dge sloṅ gis bla
gos mthaṅ (ga91a1) gos daṅ bcas pa’i chos śos kyis ’tsho bar mi bya’o || ’tsho bar byed na
’gal tshabs can du ’gyur ro ||

yaṅ dge sloṅ źig gis bcom ldan ’das la ’di skad ces gsol to || btsun pa bdag g-yaṅ gźi ’chaṅ
bar ’tshal lo ||

bcom ldan ’das (2) kyis bka’ stsal pa | gti mug ’di ni mu stegs pa’i rgyal mtshan yin no źes
bya ba na ’gal tshabs can du ’gyur ro źes bya ba’i bar goṅ ma bźin du’o ||

yaṅ dge sloṅ źig gis bcom ldan ’das la ’di skad ces gsol to || btsun pa bdag gso ma’i seṅ ras
kyi (3) chos gos ’chaṅ bar ’tshal lo ||

bcom ldan ’das kyis bka’ stsal pa | ’di ni mu stegs kyi rgyal mtshan yin no źes bya ba nas ’gal
tshabs can du ’gyur ro źes bya ba’i bar goṅ ma bźin du’o ||

yaṅ dge sloṅ źig gis bcom ldan ’das la ’di skad ces gsol to | (4) btsun pa bdag pa char ’chaṅ
bar ’tshal lo ||

bcom ldan ’das kyis bka’ stsal pa | skyes bu gti mug ’di lta ste | pa char ’di ni khyim pa’i
chos yin te źes bya ba nas ’gal tshabs can du ’gyur ro || źes bya ba’i bar goṅ ma bźin du’o
||

yaṅ dge sloṅ źig (5) gis bcom ldan ’das la ’di skad ces gsol to || btsun pa bdag chos gos thams
cad sṅon por ’chaṅ bar ’tshal lo ||

bcom ldan ’das kyis bka’ stsal pa | ’di ni khyim pa ’chaṅ bar byed do | de lta bas na dge sloṅ
gis chos gos thams cad sṅon por bcad (6) bar mi bya’o źes bya ba nas ’gal tshabs can du
’gyur ro źes bya ba’i bar goṅ ma bźin du’o ||de bźin du thams cad dmar ba’am | dkar ba ni
ruṅ ba ma yin pa ñid do ||

sdom la |kha tshar riṅ daṅ gdeṅs ka daṅ ||ral ka gtsug (7) tor thod daṅ ni ||ra bal gos daṅ
rṅa bal klam ||mchin nad kun dga’ mthaṅ gos bcas ||

yaṅ dge sloṅ źig gis bcom ldan ’das la ’di skad ces gsol to || btsun pa bdag kha tshar riṅ po’i
chos gos ’chaṅ bar ’tshal lo ||

bcom ldan ’das (ga91b1) kyis bka’ stsal pa | ’di ni mu stegs pa’i rtags yin no || źes bya ba
nas ’gal tshabs can du ’gyur ro źes bya ba’i bar goṅ ma bźin du’o ||

yaṅ dge sloṅ źig gis bcom ldan ’das la ’di skad ces gsol to || btsun pa bdag kha tshar gdeṅs
ka lta bu’i (2) chos gos ’chaṅ bar ’tshal lo ||

bcom ldan ’das kyis bka’ stsal pa | skyes bu gti mug ’di ni mu stegs pa’i rtags yin no źes bya
ba nas ’gal tshabs can du ’gyur ro źes bya ba’i bar goṅ ma bźin du’o ||

yaṅ dge sloṅ źig gis bcom ldan ’das la ’di (3) skad ces gsol to || btsun pa bdag ral ka ’chaṅ
bar ’tshal lo ||

bcom ldan ’das kyis bka’ stsal pa | skyes bu gti mug ’di ni khyim pa’i rtags yin no źes bya
ba nas ’gal tshabs can du ’gyur ro źes bya ba’i bar goṅ ma bźin du’o ||

yaṅ dge sloṅ (4) źig gis bcom ldan ’das la ’di skad ces gsol to || btsun pa bdag gtsug tor bgyid
par ’tshal lo ||

bcom ldan ’das kyis bka’ stsal pa | skyes bu gti mug ’di ni khyim pa’i rtags yin no źes bya
ba nas ’gal tshabs can du ’gyur ro źes bya ba’i bar (5) goṅ ma bźin du’o ||

yaṅ dge sloṅ źig gis bcom ldan ’das la ’di skad ces gsol to || btsun pa bdag thod ’chiṅ bar
’tshal lo ||

bcom ldan ’das kyis bka’ stsal pa | skyes bu gti mug ’di ni khyim pa’i rtags yin no źes bya
ba nas ’gal tshabs can du (6) ’gyur ro źes bya ba’i bar goṅ ma bźin du’o ||

yaṅ dge sloṅ źig gis bcom ldan ’das la ’di skad ces gsol to | btsun pa bdag ra bal gyi gos bcaṅ
bar ’tshal lo ||

bcom ldan ’das kyis bkal stsal pa | skyes bu gti mug ’di ni khyim pa’i rtags yin (7) no || źes
bya ba nas ’gal tshabs can du ’gyur ro źes bya ba’i bar goṅ ma bźin du’o ||

yaṅ dge sloṅ źig gis bcom ldan ’das la ’di skad ces gsol to || btsun pa bdag rṅa bal gyi klam
’chaṅ bar ’tshal lo ||

bcom ldan ’das kyis bka’ stsal pa | skyes bu (ga92a1) gti mug ’di ni khyim pa’i rtags yin no
źes bya ba nas ’gal tshabs can du ’gyur ro źes bya ba’i bar goṅ ma bźin du’o ||

tshe daṅ ldan pa kun dga’ mchin nad can dge sloṅ med pa’i gnas sgo ’phar med pa źig tu dbyar
gnas par dam bcas te snam sbyar med par (2) de phyi rol du byuṅ ba daṅ | de’i snam sbyar
rkun pos khyer ro źes bya ba’i bar du ste | de’i phyir bcom ldan ’das kyis bka’ stsal pa |

dge sloṅ gis dge sloṅ med pa’i gnas sgo ’phar med par dbyar gnas par dam mi bca’ źiṅ snam sbyar
med par gar du yaṅ ’gro bar mi bya’o || (3) soṅ na ’gal tshabs can du ’gyur ro ||

tshe daṅ ldan pa kun dga’ pho mchin nad can na bde’i nad g-yog tshe daṅ ldan pa kun dga’ bo
byed pa las char bab pa daṅ de snam sbyar gyon te ’gro ba’i spro ba med nas ||

bcom ldan ’das kyis bka’ stsal pa | mthaṅ gos daṅ bla gos su (4) bcas pas ’gro bar bya’o ||

gźan yaṅ snam sbyar gźag tu ruṅ ba ni lṅa ste || dge sloṅ daṅ bcas pa’i gnas sgo ’phar daṅ bcas
pa daṅ | char bab pa daṅ | char ’bab tu dogs pa daṅ | ’bab chu’i pha rol tu ’gro bar ’dod
pa daṅ | sra brkyaṅ btiṅ ba’i gnas (5) daṅ | dge ’dun gyis gnaṅ ba byin par gyur pa’o
|| ||

bar sdom gyi tshigs su bcad pa |dbyar daṅ dge tshul ñid dag gi ||byuṅ ba gñis po dag daṅ ni
||rñed pa chuṅ daṅ ’gyod pa daṅ ||dge ’dun rñed daṅ de de’i yin ||

bcom ldan ’das kyis dge sloṅ rnams (6) kyi chos gos kyi rñed pa sbyin par bya’o źes gsuṅs na
| dge sloṅ rnams kyis dag gi dbye byas pa’i mod kho na la ljoṅs rgyur daṅ ba daṅ de rnams
kyi rñed pa sus kyaṅ ma blaṅs nas |

bcom ldan ’das kyis bka’ stsal pa || de’i rñed pa len du gźug pa’i phyir dge sloṅ la (7) bcol
nas ’gro bar bya’o ||

ma bcol ba’i dge sloṅ gźan dag gis blaṅs pa daṅ | dge sloṅ rnams phan tshun rtsod par gyur nas
||

bcom ldan ’das kyis bka’ stsal pa | ma bcol ba’i dge sloṅ gis rñed pa blaṅ bar mi bya’o ||

blaṅs na ’gal tshabs can du ’gyur (ga92b1) ro || bcol ba’i dge sloṅ gźan dag ges ma blaṅs nas
|

bcom ldan ’das kyis bka’ stsal pa | de rnams kyis thams cad gnod par bya’o ||

dge tshul rnams doṅ nas sus kyaṅ rñed pa ma blaṅs so ||

bcom ldan ’das kyis bka’ stsal pa | de rnams kyi mkhan (2) po daṅ slob dpon dag gis blaṅ bar
bya’o ||

dge sloṅ dag rñed pa chuṅ ṅu dag ’gyed par byed pa na rñed pa chuṅ ṅu yin no sñam nas | doṅ
ba rnams kyi ma byin pa daṅ |

bcom ldan ’das kyis bka’ stsal pa | gaṅ la bcol ba de rnams kyis blaṅ bar bya’o ||

gźan dag (3) gis ma bcol bar doṅ ba daṅ de rnams kyi sus kyaṅ ma blaṅs la | dge sloṅ rnams kyis
kyaṅ ’gyod pas ma blaṅs pa daṅ |

bcom ldan ’das kyis bka’ stsal pa | blaṅ bar bya ste | de la ’gyod par mi bya’o ||

rñed pa chuṅ ṅu gźan dag bgor mchog nas ||

bcom (4) ldan ’das kyis bka’ stsal pa | gźan dag daṅ bsres la gtsug lag khaṅ na gnas pa rnams
kyis bgo bar bya ste | de la ’gyod par mi bya’o ||bcol bas rñed pa chuṅ ṅu ma blaṅs nam
śa ka lṅa’i rin yan chad ni ṅes par bda’ bar bya’o ||

