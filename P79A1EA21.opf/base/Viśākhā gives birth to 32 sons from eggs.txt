dus gźan źig na sa ga ma las sgoṅ sum bcu rtsa gñis byuṅ ṅo ||źes ri dags ’dzin gyis thos nas
lag pa ’gram pa la gtad nas sems khoṅ du chud (6) ciṅ ’dug ste |yul gyi bzaṅ mo la phuṅ
ba ci ’dra ba dag byuṅ bar gyur sñam nas

ri dags ’dzin gyis dor bar brtsams pa daṅ |sa ga mas smras pa | jo bo ma dor barbcom ldan ’das
la źus śig |

de nas bcom ldan ’das la gsol pa daṅ |bcom ldan ’das kyis (7) bka’ stsal pa | ma dor bargzeb
sum bcu rtsa gñis gyis la śiṅ bal gyis khoṅ ste | gzeb bu rnams kyi naṅ du sgo ṅa re re źog
lasa ga mas dus gsum du lag pas byugs śig ces so źig daṅ |de nas ñi ma bdun pa lags nas
gźon nu sum bcu rtsa gñis ’byuṅ bar (ga80a1) ’gyur ro ||

des de bźin du byas pa las ñi ma bdun ba lags pa daṅ |gźon nu sum bcu rtsa gñis byuṅ nas bsriṅs
bskyed de nar son pa daṅ rtsal po che thub rlag pa śa stag tu gyur to ||

dus gźan źig na de rnams śiṅ rtar źugs te phyir byuṅ nas slar ’jug (2) ba daṅ |mdun na ’don
gyi bu śiṅ rtar źugs nas phyir ’byuṅ ba daṅji tsam na phan tshun śiṅ rta’i mda’ gñis thug
pa daṅ |mdun na ’don gyi bus smras pa | zur cig |

de rnams kyis smras pa | khyod ñid zur cig |

mdun na ’don gyi bus mjal te źes byas nas tshig (3) rtsub po smra bar brtsams pa daṅ |

de nas sa ga ma’i bu rnams kyis śiṅ rta’i mda’ nas bzuṅ ste ’phaṅs pas phyag dar gyi phuṅ po’i
steṅ du brdab bsnun to ||

de de nas gos kyis mgo bsgyur te pha’i druṅ du soṅ nasmig mchi mas gaṅ bas smras ba |yab sa
ga ma’i bu rnams (4) kyis bdag ’di ’dra ba’i gnas skabs su bgyis so ||

bu ci’i phyir |

des rgyas par smras pa daṅ | des smras pa |bu gal te de lta na thabs śig bśam par byas la de
rnams mthar gyis kha gdag gis mya ṅan ma byed cig |de de rnams la klan ka tshol ba lhur len
ciṅ gnas (5) so ||

dus gźan źig na ko sa la’i rgyal po gsal rgyal ra ’or ba log par gyur nas |rgyal pos de la dmag
kha chen cig bkye ba las rdugs rab tu rdugs nas slar log go ||de bźin du lan bdun gyi
bar du dmag kha chen po bkye ba las rdugs rab tu rdugs te slar log (6) nasrgyal po raṅ ñid
dpuṅ gi tshogs yan lag bźi daṅ byuṅ ba daṅ sa ga ma’i bu naṅ du ’jug pade rnams kyis de mthoṅ
nas smras pa |lha gaṅ du gśegs ri ’or ba rnams ’bebs su’o ||lha bźugs śig bdag cag mchi’o
||

de bźin du gyis śig |

des de rnams (7) la dpuṅ gi tshogs yan lags bźi pa gtaṅ nas de rnams doṅ ste ri ’or ba rnams
phab nas gte’u bzuṅ dpya blaṅs te | slar ’oṅs pa daṅmdun na ’don gyis smras pa |lha ’di dag
ni ’phags par rtsal po che dag cig ste |re źig lha’i dka’ bas bsgrub pa gaṅ lags pa (ga80b1)
de ni ’di dag gis ’briṅ gis bsgrubs kyislhas ’di la dgoṅs śig |

rgyal po rnams ni khu ma phrig can yin pas sñiṅ la bźag steslar mdun na ’don la dris pade la
ji ltar bsgrub par bya |

des smras pa | lha de la ji ltar bsgrub par bgyi |gal te de dag ’tshal bar (2) gyur na | lha
rgyal srid nas phyuṅ nas raṅ ñid rgyal srid bgyid par ’gyur ro ||

rgyal po je mi dga’ nas bsams pa |de ltar gsad par bya źe na | thabs bśam pa sems śiṅ gsaṅ ’phel
du dogs pas

su la yaṅ mi ’dri barde bdag ñid kyis (3) dpyad pa las blo skyes pa’di kho nar mgron du bos
la bstuṅs te gtaṅ ṅo sñam nasdes sa ga ma la sbriṅ ba |ce źe’i bu rnams saṅ ’dir zan zo śig
|

des bsams pa |saṅ ni bu rnams źaṅ po’i der za bar ’gyur gyis |bdag gis kyaṅ saṅs rgyas la sogs
pa dge (4) sloṅ gi dge ’dun gdugs tshod gsol lo sñam du bsams nas |

bcom ldan ’das gaṅ na bder soṅ ste phyin pa daṅ |bcom ldan ’das kyi źabs gñis la mgo bos phyag
bas nas phyogs gcig tu ’dug go ||phyogs gcig tu ’dug pa daṅ bcom ldan ’das kyis ri (5)
dgas ’din gyi ma sa ga ma la chos daṅ ldan pa’i gtam gyis źes bya ba nas yaṅ dag par rab tu
dga’ bar mdzad nas caṅ mi gsuṅ ṅo źes bya ba’i bar goṅ ma bźin du’o ||

de nas ri dags ’dzin gyi ma sa ga ma stan las laṅs te | bcom ldan ’das ga la ba de logs su (6)
thal mo sbyar ba btud nas bcom ldan ’das la ’di skad ces gsol to ||bcom ldan ’das dge sloṅ
gi dge ’dun daṅ thabs cig tu saṅ bdag gi sdum par gdugs tshoṅ sbyor źiṅ mchis na gnaṅ
bar mdzad du gsol | bcom ldan ’das kyis caṅ mi gsuṅ bas ri dgas (7) ’dzin gyi mas ga ma la
gnaṅ ṅo źes bya ba nas dge sloṅ gi dge ’dun gyi guṅ la gdan bśams pa ñid la bźugs so źes
bya ba’i bar goṅ ma bźin du’o ||rgyal po’i pho ña de rnams kyis druṅ du ’oṅs naskhye’u śog
śig ces bos so ||

de nas rgyal pos dug ha la ha la daṅ (ga81a1) zas su sbyar bas rmoṅs par byas nas mgo rnams
bcad de |de nas gzeb bkaṅ nas steṅ du phu bo śos kyi mgo bźag ste rgya skyegs la rgyas btab
nas sa ga ma la bskur ba daṅ sa ga mas bsams pa |gdon mi za bar lhas sriṅ mo’i bu rnams
la bgo bźig bskur (2) ba yin gyis |bdag gis kyaṅ saṅs rgyas la sogs pa dge sloṅ gi dge ’dun
la bgo bar dbul lo sñam nas |

de nas saṅs rgyas la sogs pa dge sloṅ gi dge ’dun rnams bde bar bźugs bar rig nas gtsaṅ źiṅ
bsod pa’i bza’ ba daṅ bca’ brnams kyis źes bya ba (3) nas | bcom ldan ’das kyis gsol zin nas
phyag bcabs te lhuṅ bzed gyu bar rig nas źes bya ba’i bar goṅ ma bźin du’o || gzeb kha
dbye bar brtsams pa daṅ bcom ldan ’das kyis dgoṅs pa |gal te la ga mas bden pa ma mthoṅ bar
bu bsad pa mthoṅ na (4) bden pa rnams kyi snod du mi ’gyur ba’i gnas gaṅ yin pa de yod do
sñam du dgoṅs nas sa ga ma la bka’ stsal pa |re źig ’dug la chos ñon la phyis ci dga’ ba
gyis śig |

des bcom ldan ’das kyi źabs gñis la mgo bos phyag byas nas chos mnan pa’i phyir spyan sṅar ’dug
(5) go ||de nas bcom ldan ’das kyis de’i bsam pa daṅ | bag la nal ba daṅ khams daṅ raṅ
bźin mkhyen nas źes bya ba nas bden pa mthoṅ bar mdzad do źis bu pa’i bar gog ma bźin du’o
||de nas bden ba mthoṅ nas gzeb kha phye ba daṅ bu’i mgo rnams mthoṅ nas |de nas (6) gsol
pa | bcom ldan ’das ’du byed thams cad ni ’di ltar mi rtag pa lags so ||

de nas bcom ldan ’das kyis dge sloṅ rnams la bka’ stsal pa |dge sloṅ dag kos la’i rgyal po gsal
rgyal po gsal rgyal gyis sa ga ma’i bu rnams bstuṅs pa ni ñes so ||gal te ma bstuṅs par
(7) gyur na ’di rnams kho nas grogs byas pas de’i lag mthil du sa mtha’ dag ’jog par ’gyur
ba źig |

de nas kos la’i rgyal po gsal rgyal po gsal rgyal lus rṅul gyis yog ciṅ bcom ldan ’das gaṅ na
ba der soṅ stephyin ba daṅ bcom ldan ’das kyi źabs gñis la mgo bos phyag byas (ga81b1) nas
phyogs gcig tu ’dug go ||phyogs gcig tu ’dug pa daṅ bcom ldan ’das kyis kos la’i rgyal
po gsal rgyal po gsal rgyal la ’di skad ces bka’ stsal to ||rgyal po chen po khyod lus rṅul
gyis yog ciṅ gaṅ nas ’dir ’oṅs |

btsun pa rgyal po rgyal rigs spyi bo nas dbaṅ (2) bskur ba yul gyi dbaṅ phyug daṅ mthu daṅ |
brtson ’grus thob pa | sa’i dkyil ’khor chen po legs par phab ste gnas pa rnams kyis rgyal
po’i bgyi ba daṅ | rgyal po’i sgrub pa tha dad pa gaṅ dag lags pa de dag bdag gis bgyis
te | yoṅs su rdzogs nas (3) lus rṅul gyis yog ciṅ ṅa mchis pa lags so ||

rgyal po chen po de’i phyir khyod ñid la dri ba byas |khyod kyis ji ltar bzod pa de lan thob
cig |rgyal po chen po dper na khyod la ’dir śar phyogs nas mi yid ches pa yid brtan du ruṅ
ba | brtan pa | ’jig rten la mi slu (4) ba źig ’oṅs nas |de ’di skad ces lha bdag da gzod
’di nas śar phyogs su mchi mchi na |de nas bdag gis ri brag chen po ma chag pa | ser ka
ma mchis pa | phrag ma mchis pa | śin tu mkhregs pa | gcig tu sdug pa źig sa’i bar daṅ nam
mkha’i bar (5) gyi sems can thams cad daṅ | srog chags thams cad daṅ | ’byuṅ po thams cad
daṅ | rtswa daṅ | śiṅ daṅ | yal ga daṅ | lo ma daṅ | ’dab ma ji sñed pa thams cad phye mar
rlog ciṅ mchi ba mthoṅ gis lha khyod kyi bgyi ba’am | bsgrub pa gaṅ lags pa de mdzod (6)
cig ces zer lade bźin du lho phyogs daṅ | nub phyogs daṅ | byaṅ phyogs nas mi źeg ’oṅs te
źes bya ba nas bgyi ba’am bsgrub pa de mdzod cig ces zer te |rgyal po chen po ’jigs pa chen
po’i yaṅ chen po mi bzad par byed pa mi bzad pa de lta du ñe bar gnas na mi (7) ñid thob
pa ni rñed par dka’ na | khyod kyis ci źig bya |

btsun pa ’jigs pa chen po’i yaṅ chen po mi bas par bgyid pa mi bzad pa de lta bu ñe bar gnas
na mi ñid thob pa rñed par dka’ ba lags pas don spyod pa daṅ | chos spyad pa daṅ | bsod nams
spyad pa daṅ | (ga82a1) dge ba spyad pa daṅ | bzaṅ po spyad pa daṅ | saṅs rgyas rnams
kyi bstan pa la brtson par bgyi ba ma lags par gźan ci źig bgyid mchis |

rgyal po chen po khyod ci’i phyir ’di skad ces btsun pa ’jigs pa chen po’i yaṅ chen po de lta
bu źes bya ba nas saṅs (2) rgyas rnams kyi bstan pa la brtson par bgyi źes bya ba’i bar
goṅ ma bźin du’o ||

btsun pa rgyal po rgyal po rgyal rigs spyi po nas dbaṅ bskur ba źes bya ba’i bar goṅ ma bźin
du ste | sa’i dkyil ’khor chen po legs par phab ste gnas pa de rnams kyis glaṅ po che rnams
daṅ glaṅ po cher (3) ’gyed pa daṅ | rta ba rnams daṅ rta par ’gyed pa daṅ | śiṅ rta ba
rnams daṅ śiṅ rta par ’gyed pa daṅ | dpuṅ bu chuṅ rnams daṅ dpuṅ bu chuṅ du ’gyed pa daṅ |
gsaṅ tshig mkhan rnams daṅ gsaṅ tshig mkhan du ’gyed pa daṅ | nor rnams kyis nor du rgyal
ba tha dad pa gaṅ dag lags pa de dag (4) thams cad de’i tshe ’gyed pa’i mthu ma mchis pa
daṅ stobs ma mchis pa daṅ | pha rol gnon pa ma mchis pa lags pas

de’i slad du bdag ’di skad ces btsun pa ’jigs pa chen po’i yaṅ chen po de lta bu ñe bar gnas
na źes bya ba nas saṅs rgyas rnams kyi bstan pa la brtson (5) par bgyi ba ma lags par gźan
ci źig bgyir mchis źes bya ba’i bar goṅ ma bźin du’o ||

rgyal po chen po de bźin du srog chags ’di dag kyaṅ rtag tu rgyun mi ’chad par rga ba daṅ |
’chi bas ’joms pa yin no ||rgyal po chen bo de ltar rga ba daṅ ’chi bas ’joms pa na (6) skyes
pa gaṅ dag gis don spyad pa daṅ źes bya na nas | saṅs rgyas rnams kyi bstan pa la brtson
par bya ba ma yin par gźan ci źig byar yod ces bya ba’i bar goṅ ma bźin du’o ||de nas bcom
ldan ’das kyis de’i tshe tshigs su bcad pas bka’ stsal pa |

ji ltar che źiṅ rgya che (7) ba’i || ri bo nam mkha’ las ’oṅ ba ||kun nas yaṅ dag ’oṅ ba yis
|| sa ni phye mar rlog pa na ||

de la glaṅ po ches mi rdzi || dpuṅ bu chuṅ daṅ śiṅ rta daṅ ||rtas min gsaṅ tshig mkhan daṅ ni
|| nor gyis ’gyed pas rgyal mi ’thob ||

de bźin rga daṅ ’chi ba yis || (ga82b1) mi rnams ’joms par byed pan ||rgyal rigs bram ze rje’u
rigs daṅ || dmaṅs rigs gdol pa g-yuṅ po daṅ ||

tshul khrims ’chal daṅ tshul khrims ldan || khyim pa de bźin brtul źugs can ||laṅ tsho ñid daṅ
rgan po daṅ || de bźin bar ma’i mi rnams la ||

cuṅ zad (2) kyaṅ ni ’dzom med par || thams cad mṅon du ’dzoms par byed ||de lta bas na mkhas
pa’i mi || bdag gi don la blta ba yis ||

saṅs rgyas chos daṅ dge ’dun ni || bla med dag la dad bya źiṅ ||lus daṅ ṅag daṅ yin dag gis
|| dam pa’i chos ni spyad byas na ||’di (3) na smad par mi ’gyur źiṅ || mtho ris soṅ nas dga’
bar ’gyur ||

de nas ko sa la’i rgyal po gsal rgyal bcom ldan ’das kyis bka’ stsal pa la mṅon par dga’ ste
rjes su yi raṅs nas | bcom ldan ’das kyi źabs gñis la mgo bos phyag byas te stan las laṅs
nas (4) soṅ ṅo ||

