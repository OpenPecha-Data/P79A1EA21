sdom la |gso ma skra yi chos gos daṅ ||gcer bu skra ’bal lo ma’i gos ||mthaṅ gos can daṅ g-yaṅ
gźi daṅ ma ||gso ras seṅ ras pa char sdo ||gleṅ gźi’i ni mñan yod na’||

dge sloṅ źig bcom ldan ’das gaṅ na ba der soṅ ste phyin pa daṅ (6) bcom ldan ’das kyi źabs gñis
la mgo bos phyag byas te phyogs gcig tu ’dug go || phyogs gcig tu ’dug nas bcom ldan ’das
la dge sloṅ des ’di skad ces gsol to ||

btsun pa bdag gso ma’i chos gos ’chaṅ bar ’tshal lo ||

bcom ldan ’das kyis (7) bka’ stsal pa | skyes bu gti mug ’di lta ste || gso ma’i chos gos ’di
ni mu stegs pa’i rtags yin no || de lta bas na dge sloṅ gis gso ma’i chos gos bcaṅ bar mi
bya’o || bcaṅs na ’gal tshabs can du ’gyur ro ||

yaṅ dge sloṅ źig ’oṅs nas bcom ldan (ga90a1) ’das la ’di skad ces gsol to || bcom ldan ’das
bdag skra’i chos gos bcad bar ’tshal lo ||

bcom ldan ’das kyis bka’ stsal pa | skyes bu gti mug ’di ni mug stegs pa’i rtags so źes bya
ba nas ’gal tshabs can du ’gyur ro źes bya ba’i bar (2) goṅ ma bźin du’o ||

yaṅ dge sloṅ źig gis bcom ldan ’das la ’di skad ces gsol to || btsun pa bdag gcer bu bgyid par
’tshal lo ||

bcom ldan ’das kyis bka’ stsal pa | skyes bu gti mug ’di lta ste | gcer bu ’di ni mu stegs pa’i
rtags (3) yin no ||

gźan yaṅ ṅas chos gos gsum rjes su gnaṅ na ci’i phyir khyod gcer bu byed || de lta bas na dge
sloṅ gis gcer bu mi bya’o || byas na ñes pa sbom por ’gyur ro || de nas dge sloṅ de gcer
bu ma gnaṅ ba daṅ bslab pa rnams spaṅs te ñams (4) par gyur to ||

dge sloṅ rnams the tshom skyes nas the tshom thams cad gcod pa saṅs rgyas bcom ldan ’das la
źus pa | btsun pa dge sloṅ ’di gcer bu ma gnaṅ ba daṅ bslab pa rnams spaṅs te ñams par gyur
pa la gzigs ||

bcom ldan ’das kyis bka’ (5) stsal pa || dge sloṅ dag da ltar ’ba’ źig tu ma zad de || ji ltar
’das pa’i dus na yaṅ ’di ñid ṅo tsha med pa’i skyon gyis chuṅ ma ma thob pa de ñon cig
|

