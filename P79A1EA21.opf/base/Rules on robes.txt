’tsho byed kyi kun tu spyod pa ni rgyal po’am | blon po gaṅ su’i dpyad byas kyaṅ ruṅ ste | des
(5) de la groṅ ṅam | groṅ mchog sbyin par byed pa yin no ||ji tsam dus gźan źig na ’tsho
byed kyis lus ’phags kyi rgyal po la dpyad byas pa lasdes de la brgya stoṅ ri ba’i gos be’u
ras yug po che źig byin pa daṅ |des de blaṅs nas bcom ldan ’das gaṅ na der soṅ ste phyin
(6) pa daṅ bcom ldan ’das kyi źabs gñis la mgo bos phyag byas te phyogs gcig tu ’dug go
||phyogs gcig tu ’dug nas ’tsho byed gźon nus bskyed kyis bcom ldan ’das la ’di skad ces
gsol to ||

btsun pa bdag gi kun tu sbyoṅ pa ni rgyal po’am | blon po gaṅ su’i (7) dpyad bgyis kyaṅ ruṅ
ste |des bdag la groṅ ṅam | groṅ mchog stsol pa lags pas bdag gis lus ’phags kyi rgyal po
la dpyad bgyis pa daṅ des bdag la brgya stoṅ ri ba’i ras źig stsal ba’di bcom ldan ’das la
bdag ’bul źiṅ mchis na |

bcom ldan ’das kyis (ga70a1) thugs brtse ba ñe bar bzuṅ ste ’di bźes su gsol | bcom ldan ’das
kyis ’tsho byed gźon nus bskyed las brgya stoṅ ri ba’i gos be’u ras yug po che bźes so ||

de’i tshe tshe daṅ ldan pa kun dga’ bo bcom ldan ’das kyi snam logs na bsil yab thogs te (2)
bcom ldan ’das la g-yo bciṅ ’dug go || de nas bcom ldan ’das kyis tshe daṅ ldan pa kun dga’
bol bka’ stsal pa | kun dga’ bo brgya stoṅ ri ba’i gos be’u ras yug po che loṅ la ṅa’i
ched du gris dros śig |

de nas tshe daṅ ldan ba kun dga’ bos blaṅs te sa phyogs gsal la (3) yaṅs par soṅ nas gźal bar
brtsams pa las chos gos maṅ du ldaṅ par mthoṅ ṅo ||de nas des bcom ldan ’das kyi nas bza’
chos gos gsum daṅ bdag ñid kyi bla gos daṅ bcas pa daṅ | tshe daṅ ldan pa sgra can zin gyi
ral chuṅ dpuṅ chad cig byas so |bcom (4) ldan ’das kyis dbyar gyi gnas der ras lṅa brgya
brñes śiṅdge sloṅ gi dge ’dun gyis kyaṅ du ma źig rñed nadge sloṅ rnams kyis ji ltar bsgrub
par bya ba ma śes pa’iskabs de bcom ldan ’das la dge sloṅ rnams kyis gsol pa daṅ |bcom
ldan ’das kyis bka’ stsal pa | de’i (5) phyir rjes su gnaṅ ste | dge sloṅ rnams kyis khyim
pa’i gos gris dras te ka dog ṅan par byas pa bcaṅ bar bya’o ||

rgyal po gzugs can sñiṅ po’i kun tu spyod pa ni dge sloṅ ṅam dge sloṅ ma mthoṅ na glaṅ po che
las babs nas rkaṅ pa la phyag byed pa yin no ||de dus gźan (6) źig na glaṅ po che la źon
nas bcom ldan ’das kyi źabs gñis la mgo bos phyag byas te | phyogs gcig tu soṅ ba las |ji
tsam na lam gyi dbus nas ’tsho ba pa źig mthoṅ na de de la gus ba bskyed de glaṅ po che la
babs nas rkaṅ pa gñis la gtugs so ||de na ma dad (7) pa gaṅ yin pa de dag gis bsams pa |lha
ni dge sloṅ ’ba’ źig la mṅon par dad pa ma yin no ||dad pa can gaṅ yin pa de dag gis bsams
pa ni gdon mi za bar lhas dge sloṅ yin sñam ste |de gus pas glaṅ po che las babs nas
rkaṅ pa gñis la gtugs so (ga70b1) sñam nasde rnams yid gñis su gyur te rgyal po la smras pa
|lha su la phyag bgyis |

bcom ldan ’das kyi ñan thos la’o ||

lha de ni bcom ldan ’das kyi ñan thos ma lags te | ’tsho ba pa lags so ||

de nas rgyal po gzugs can sñiṅ pos ’di sñam du sems te | bdag (2) gi don ’di kho na gsol lo
sñam nas |

bcom ldan ’das gaṅ na ba der soṅ ste phyin pa daṅ |bcom ldan ’das kyi źabs gñis la mgo bos phyag
’tshal te phyogs gcig tu ’dug go |phyogs gcig tu ’dug nas ma ga dhā’i rgyal po bzo sbyaṅs
gzugs can sñiṅ pos (3) bcom ldan ’das la ’di skad ces gsol to ||btsun pa bdag gi kun
tu spyod pa ni dge sloṅ ṅam dge sloṅ ma mthoṅ na glaṅ po che la babs nas de’i rkaṅ pa la phyag
bgyid pa lags pas |de riṅ bdag gus ba skyes nas glaṅ po che las babs te dge sloṅ lags
sñam nas ’tsho ba (4) pa’i rkaṅ pa la gtugs lags kyis |kye ma’o bcom ldan ’das kyis thugs
brtse ba ñe bar bzud ste | ’phags pa rnams kyi chos gos rnams la mtshan ma cuṅ zad cig gdab
tu gsol |bcom ldan ’das kyis rgyal po gzugs can sñiṅ po la caṅ mi gsuṅ bas gnaṅ ṅo ||de
(5) nas rgyal po gzugs can sñiṅ pos bcom ldan ’das caṅ mi gsuṅ bas gnaṅ bar rig nas bcom
ldan ’das kyi źabs gñis la mgo bos phyag byas te soṅ ṅo ||de na bcom ldan ’das kyis dge sloṅ
rnams la bka’ stsal pa | dge sloṅ dag ’tsho ba pa gaṅ gis bden pa mthoṅ ba (6) las phyag
bdag gir byas pa ni ñams te ma ruṅ ṅo ||

de’i tshe tshe daṅ ldan pa kun dga’ bo bcom ldan ’das kyi snam logs na bsil yab thogs te | bcom
ldan ’das la g-yo ba ciṅ ’dug go ||de nas bcom ldan ’das kyis tshe daṅ ldan pa kun dga’
bo la bka’ stsal pa |kun (7) dga’ bo khyod kyis lus ’phags kyi ri bo mthoṅ ṅam |

btsun pa ma mthoṅ lags so ||

de bźin gśegs pa’i na bza’ chos gos kyi mtha’ nas zuṅ śig |

des bzuṅ ba daṅ |de nas bcom ldan ’das kyis rgyal po’i khab nas mi snaṅ bar mdzad pas de ñid
nas rdzu ’phrul gyis (ga71a1) steṅ gi nam mkha’ las gśegs nas lus ’phags kyi ri bo la bźugs
so ||de’i tshe ma ga dhā’i mi rnams kyi źiṅ mñam źiṅ ñe ’khor mñam pa rnaṅ gi khyad par
sna tshogs dag rnaṅ sgal gyis ’brel ciṅ mdzes pa dag gzigs nas tshe daṅ ldan pa kun dga’
(2) bo la bka’ stsal pa |kun dga’ bo khyod kyis źiṅ mñam źiṅ ñe ’khor mñam la rnaṅ gi khyad
par sna tshogs pa dag rnad sgal gyis ’brel par mdzes pa de dag mthoṅ ṅam |

btsun pa mthoṅ lags so ||

kun dga’ bo de lta bsan dge sloṅ rnams kyis ’di lta bur chos gos (3) dag dras te drub par bya’o
||

gnas brtan kun dga’ bos dge sloṅ rnams la smras pa |khyed kyis ’di lta bur chos gos rnams dros
la drub śig |

dge sloṅ rnams kyis chos gos dag dras te drub par brtsams pa nasnam bu rnams kha phyogs gcig
tu bstan pas mi mdzes nastshe (4) daṅ ldan pa kun dga’ bos bsams pa |bcom ldan ’das kyis
bka’ ma stsal mod kyi |’di kho nas rkyen byas nas gnaṅ bar ’gyur pa’i gnas de yod do sñam
nas

des snam bu rnams kha phyogs gñis kar bstan na ’on kyaṅ mtha’ skor med pas mdzes par ma gyur
nas mtha’ (5) skor byas so ||

de nas byas śiṅ zin pa daṅ bcom ldan ’das la phul lo ||bcom ldan ’das kyis bka’ ma stsal pa
| kun dga’ bo legs so legs so || ṅas gaṅ gi phyir bka’ stsal pa | de khyod kyis śes te |de
lta bas na dge sloṅ rnams kyis ’di lta bur chos gos (6) rnams dras la drub bar bya’o ||dge
sloṅ rnams kyis chos gos dras śiṅ dru bas pa re re bcaṅs nas lhag ma ni dras so ||

de nas bcom ldan ’das yul ma ga dhā’i ljoṅs rgyu źiṅ gśegs te | ’brog gnas su byon nas’brog
gnas na ’brog gnas kyi tshal na bźugs so ||(7) ’brog gnas ’bab chu daṅ ñe bar graṅ źiṅ rluṅ
ldaṅ bar gyur nas |bcom ldan ’das kyis thun daṅ po la mthaṅ so gsol to | thun par pa la
bla gos gsol to ||thun tha ma la tshe daṅ ldan pa kun dga’ bo la bka’ stsal pa |kun dga’ bo
ṅal snam sbyar gyis g-yogs śig | (ga71b1)

de nas tshe daṅ ldan pa kun dga’ bos lag pa gñis bkrus nas snam sbyar gyis bcom ldan ’das kyi
steṅ du g-yogs te |bcom ldan ’das kyis na bza’ chos gos gsum gyis mtshan mo de ’das bar
mdzad do ||

de nas nam naṅ sa nas dgoṅs pa’jig rten śin tu skyid pa (2) bde ba ’dod pa gaṅ yin pa su yaṅ
ruṅ de rnams kyi mchog ni ṅa yin te |ṅa yaṅ chos gos gsum gyis ’tsho bar spyad na ṅa’i ñan
thos rnams lta smos kyaṅ ci dgos sñam du dgoṅs nas dge sloṅ rnams la bka’ stsal pa |dge
sloṅ dag de lta bas na dge sloṅ rnams kyis dras pa’i (3) chos gos gsum bcaṅ bar bya’o ||

bcom ldan ’das kyis dras pa’i chos gos gsum bcaṅ bar bya’o źes bka’ stsal na |dge sloṅ źig la
chos go sa gsum pa med nas des phyiṅ pa źig rñed nas des de dra bas brtsams so ||bcom ldan
’das kyaṅ phyogs der gśegs nas (4) smras pa |dge sloṅ ’di ci yin | btsun pa bcom ldan ’das
kyis dge sloṅ rnams kyis dras pa’i chos gos gsum bcaṅ bar bya’o źes bka’ stsal na |bdag
la chos gos gsum pa ma mchis nas btsal ba las |bdag gis phyiṅ pa ’di rñed de dras nas chos
gos bgyi’o ||(5) dge sloṅ ’di ni dra ba’i ’os ma yin no || ’on kyaṅ lhan thabs kyis glan
pa’i ’os yin paslhan thabs kyis glan nas bcaṅ bar bya’o źes bka’ stsal nas gśegs te |dge
sloṅ gi dge ’dun bsdus nas dge sloṅ dge ’dun gyi guṅ la gdan bśams pa ñid la bźugs (6) so
||bźugs nas bcom ldan ’das kyis dge sloṅ rnams la bka’ stsal pa |dge sloṅ dag dge sloṅ che
ge mo źes byab la chos gos med nas phyiṅ pa la ’dra bar byed kyis |dge sloṅ dag de lta bas
nas na mi dra ba ni lṅa ste |phyiṅ pa thams cad daṅ | snam bu thams (7) cad daṅ | be’u
ras thams cad daṅ | seṅ ras thams cad daṅ | kla ma thams cad de | lhan thabs kyis glan nas
bcaṅ bar bya’o ||

