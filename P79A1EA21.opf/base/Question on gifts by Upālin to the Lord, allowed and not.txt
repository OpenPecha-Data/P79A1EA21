sdom la |bye ba rnams la skal ba ni ||sbyin daṅ draṅ sroṅ rgyu ba las ||dge ’dun gyi ni chos
gos kyi ||rñed pa brgyad du bya ba’o ||

gleṅ gźi ni mñan yod na’o ||

saṅs rgyas bcom ldan ’das (4) la tshe daṅ ldan pa ñe ba ’khor gyis źus pa | btsun pa dbyar gyi
naṅ logs su dge ’dun bye bar gyur na rñed pa stsal bar bgyi’am mi stsal bar bgyi |

bcom ldan ’das kyis bka’ stsal pa | ñe ba ’khor kha cig la ni sbyin no || kha cig la ni mi sbyin
no ||gaṅ la stsal bar (5) bgyi | chos daṅ mthun pa’i phyogs la’o || btsun pa dbyar gyi
naṅ logs su dag sloṅ gis bslab pa phul te ñams par gyur na rñed pa stsal bar bgyi’am | mi
stsal bar bgyi | ñe ba ’khor kha cig la ni sbyin no | kha cig la ni mi sbyin no || gaṅ la
stsal bar bgyi | (6) gaṅ yun riṅ du gnas pa la’o || btsun pa dbyar gyi naṅ logs su dge sloṅ
gum par gyur na rñed pa stsal bar bgyi’am | rñed pa stsal bar mi bgyi | ñe ba ’khor kha
cig la ni sbyin no || kha cig la ni mi sbyin no || gaṅ la stsal bar bgyi | gaṅ yun riṅ du
gnas pa la’o ||

(7) ri ’or źig na khyim bdag cig yod pa des yo byad thams cad daṅ ldan pa’i gtsug lag khaṅ źig
brtsigs so |tshe daṅ ldan pa śā ri’i bu ljoṅs rgyu źiṅ soṅ ba las gtsug lag khaṅ der phyin
pa daṅ khyim bdag des zas byin nas ras yug lṅa brgya byin pa daṅ |des ras (ga97b1) yug
lṅa brgya po de rnams gtsug lag khaṅ de ñid du phul nas soṅ ṅo |ji tsam na de’i lhan cig
gnas pa draṅ sroṅ len daṅ | draṅ sroṅ byin gñis ljoṅs rgyu źiṅ soṅ ba las ri ’or de ñid du
phyin nas khyim bdag des de gñis kyaṅ zan byin nas ras yug lṅa brgya byin no ||

dge sloṅ (2) rnams kyis smras pa | tshe daṅ ldan pa dag khyed kyi mkhan pos khyim bdag de las
ras yug lṅa brgya thob pa de rnams bdag cag kho na la bgos kyis de riṅ gi rñed pa ’di rnams
bdag cag kho nas thob par ’gyur ro ||

de gñis kyis smras pa | mkhan po ni bsod nams (3) che ba śes rab daṅ ldan pa yin te | des lan
’ga’ khyed cag la byin par zad do ||

de rnams kyis slar lan glan par brtsams pa’i skabs de dge sloṅ rnams kyis | bcom ldan ’das la
gsol pa daṅ |

bcom ldan ’das kyis bka’ stsal ba | dge sloṅ dag rñed pa (4) brgyad po ’di dag ste | brgyad
gaṅ źen | mtshams kyis thob pa’i rñed pa daṅ | khrims kyis thob pa’i rñed pa daṅ | rten gyis
thob pa daṅ | dge ’dun gyir brtags pa daṅ | dge sloṅ gir brtags pa daṅ | dbyar gyi daṅ
| mṅon sum daṅ | so sor bstan pa’o ||

(5) mtshams kyis thob pa’i rñed pa gaṅ źe na | ’di lta ste | gnas gñis la gso sbyoṅ gcig pa
ste | gtsug lag khaṅ de gñis kyi rñed pa gaṅ yin pa de ni gtsug lag khaṅ de gñis ka’i gñug
mar gnas pa’i dge sloṅ rnams kyi yin no || de la gñug mar gnas (6) pa’i dge sloṅ rnams kyis
brgya la gso sbyoṅ tha dad par dbyar gnas par dam bcas na de la rñed pa grub pa gaṅ yin
pa de ni gtsug lag khaṅ de ñid du sbyin no || gso sbyoṅ tha dad pa ñid kyis de’i gñug mar
gnas pa’i dge sloṅ rnams kyis loṅs sbyad par bya ste | ’di ni (7) mtshams kyis thob pa’i
rñed pa źes bya’o ||

khrims kyis thob pa’i rñed pa gaṅ źe na | ’di lta ste | dge sloṅ rnams kyis ’di lta bu’i khrims
su bca’ ba khyed kyi ni khyim che ge mo źig go || kho bo cag gi ni khyim che ge mo źig
go || la ma chen po daṅ | tshoṅ dus daṅ | (ga98a1) bźi mdo daṅ | sum mdo ni sbyi’i yin no
| źes bya ba nas dbyar gnas par dam bcas pa las gal te bram ze daṅ khyim bdag de rnams kyis
dam bcas pa rnams kyi gnas su dam bcas pa daṅ | dam ma bcas pa’i dge sloṅ rnams zan byin
nas dam bcas (2) pa rnams la rñed pa phul la dam ma bcas pa rnams mchu draṅs na | rñed pa
gaṅ dbaṅ bar ’gyur ze na dam bcas pa rnams kho na’o || dam bcas pa rnams kyi gnas su dam
bcas pa daṅ | dam ma bcas pa’i dge sloṅ rnams zan byin nas dam bcas pa rnams la chu draṅs
la | (3) rñed pa gaṅ dbaṅ bar ’gyur źe na dam bcas pa rnams kho na’o || dam bcas pa rnams
kyi gnas su dam bcas pa daṅ | dam ma bcas pa’i dge sloṅ rnams zan byin nas dam bcas pa rnams
la chu draṅs la | (4) dam ma bcas pa rnams la rñed pa phul na rñed pa gaṅ dbaṅ bar ’gyur
źe na | dam bcas pa rnams kho na’o || ’dul ba gźi | bam po drug bcu lṅa pa | da bcas pa
rnams kyi gnas su dam bcas pa daṅ | dam ma bcas pa’i dge sloṅ rnams zan byin nas dam (5)
bcas pa rnams la rñed pa phul la | dam ma bcas pa ñid la chu draṅs na rñed pa gaṅ dbaṅ bar
’gyur źen | dam bcas pa rnams kho na’o || dam bcas pa rnams kyi gnas su dam bcas pa daṅ |
dam ma bcas pa’i dge sloṅ rnams zan byin nas dam bcas pa rnams la rñed pa phul la | rgan
pa’i mthar (6) chu draṅs na rñed pa gaṅ dbaṅ bar ’gyur źen | dam bcas pa rnams kho na’o ||
dam bcas pa rnams kyi gnas su dam bcas pa daṅ | dam ma bcas pa’i dge sloṅ rnams zan byin
nas rgan pi mthar rñed pa phul la | dam ma bcas pa rnams la chu draṅs na rñed pa gaṅ dbaṅ
(7) bar ’gyur źe na | dam bcas pa rnams kho na’o || dam bcas pa rnams kyi gnas su dam bcas
pa daṅ | dam ma bcas pa’i dge sloṅ rnams zan byin nas rgan pa’i mthar ’dug la | dam bcas
pa rnams la rñed pa phul la | dam ma bcas pa rnams la chu draṅs na rñed pa (ga98b1) gaṅ dbaṅ
bar ’gyur źe na | dam bcas pa rnams kho na’o || dam bcas pa rnams kyi gnas su dam bcas
pa daṅ | dam ma bcas pa’i dge sloṅ rnams zan byin nas dam ma bcas pa rnams la rñed pa phul
la rgan pa’i mthar chu draṅs na rñed pa gaṅ dbaṅ bar ’gyur źe na | dam bcas (2) ba rnams
kho na’o || dam bcas pa rnams kyi gnas su dam bcas pa daṅ | dam ma bcas pa’i dge sloṅ rnams
zan byin nas rgan pa’i mthar rñed pa phul la | rgan pa’i mthar chu draṅs na rñed pa gaṅ
dbaṅ bar ’gyur źen | dam bcas pa rnams kho na’o ||

ji ltar dam bcas (3) pa rnams kyi gnas sku dam bcas pa daṅ | dam ma bcas pa’i dge sloṅ rnams
zan byin nas źes bya ba rnam graṅs dgu yin pa de bźin du dam ma bcas pa rnams kyi gnas su
dam bcas pa’i dge sloṅ rnams zan byin nas źes bya ba rnam graṅs dgu’o ||

gal te bram ze daṅ (4) khyim bdag de rnams kyis lam po che daṅ | tshoṅ dus daṅ | bźi mdo daṅ
| sum mdo rnams su dam bcas pa daṅ | dam ma bcas pa’i dge sloṅ rnams zan byin nas dam bcas
pa rnams la rñed pa phul la | dam bcas pa rnams kho na la chu draṅs na rñed pa gaṅ dbaṅ
bar (5) ’gyur źe na | gñi ga’o || lam po che daṅ | tshoṅ dus daṅ | bźi mdo daṅ | sum mdo rnams
su dam bcas pa daṅ | dam ma bcas pa’i dge sloṅ rnams zan byin nas dam bcas pa rnams la
rñed ba phul la | dam ma bcas pa rnams la chu draṅs na rñed pa gaṅ dbaṅ (6) bar ’gyur źen
| ṅañi ga’o || lam bo che daṅ | tshoṅ dus daṅ | bźi mdo daṅ | sum mdo rnams su dam bcas
pa daṅ | dam ma bcas pa’i dge sloṅ rnams zan byin nas dam ma bcas pa rnams la rñed pa phul
la | dam bcas pa rnams la chu draṅs na rñed pa gaṅ dbaṅ (7) bar ’gyur źe na | gñi ga’o ||
lam po che daṅ | tshoṅ dus daṅ | bźi mdo daṅ | sum mdo rnams su dam bcas pa daṅ | dam ma
bcas pa’i dge sloṅ rnams zan byin nas dam ma bcas pa rnams la rñed pa phul la | dam bcas pa
rnams kho na la chu draṅs na rñed pa gaṅ dbaṅ (ga99a1) bar ’gyur źe na | gñi ga’o || lam
po che daṅ | tshoṅ dus daṅ | bźi mdo daṅ | sum mdo rnams su dam bcas pa daṅ | dam ma bcas
pa’i dge sloṅ rnams zan byin nas rgan pa’i mthar rñed pa phul la | dam bcas pa rnams la chu
draṅs na rñed phu gaṅ (2) dbaṅ bar ’gyur źe na | gñi ga’o || lam po che daṅ | tshoṅ dus
daṅ | bźi mdo daṅ | sum mdo rnams su dam bcas pa daṅ | dam ma bcas pa’i dge sloṅ rnams zan
byin nas dam bcas pa rnams la rñed pa phul la | rgan pa’i mthar chu draṅs na rñed pa gaṅ
dbaṅ bar (3) ’gyur źe na | gñi ga’o || lam po che daṅ | tshoṅ dus daṅ | bźi mdo daṅ | sum
mdo rnams su dam bcas pa daṅ | dam ma bcas pa’i dge sloṅ rnams zan byin nas rgan pa’i mtha’
logs su rñed pa phul la | dam ma bcas pa rnams la chu draṅs na rñed pa gaṅ dbaṅ (4) bar
’gyur źe na | gñi ga’o || lam po che daṅ | tshoṅ dus daṅ | bźi mdo daṅ | sum mdo rnams su
dam bcas pa daṅ | dam ma bcas pa’i dge sloṅ rnams zan byin nas | dam ma bcas pa rnams la
rñed pa phul la | rgan pa’i mthar chu draṅs na rñed pa gaṅ (5) dbaṅ bar ’gyur źe na | gñi
ga’o || lam po che daṅ | tshoṅ dus daṅ | bźi mdo daṅ | sum mdo rnams su khas dam bcas pa daṅ
| dam ma bcas pa’i dge sloṅ rnams zan byin nas rgan pa’i mthar rñed pa phul la | rgan pa’i
mtha’ ñid du chu draṅs na rñed pa gaṅ (6) dbaṅ bar ’gyur źe na | gñi ga’o || ji ltar dam
bcas pa rnams la rnam pa dgu yin pa de bźin du dam ma bcas pa rnams la yaṅ brjod par bya
ste | ’di ni khrims kyis thob pa’i rñed pa źes bya’o ||

rten gyis rñed pa gaṅ źe na | dge sloṅ skyes pa’am | bud med (7) dam | ma niṅ gaṅ la brten te
dbyar gnas par dam bcas pa des rñed pa byin pa gaṅ yin pa de ni de kho na’i yin te | ’di
ni rten gyis thob ba’i rñed pa źes bya’o ||

dge ’dun gyir brtags pa’i rñed pa gaṅ źe na | rñed pa gaṅ źig ṅes la dmigs kyis phye ba ste
| ’di ni (ga99b1) dge ’dun gyir brtags pa’i rñed pa źes bya’o ||

dge sloṅ gir brtags pa’i rñed pa gaṅ źe na | rñed pa gaṅ źig ṅes la dmigs kyis phye nas gnas
khaṅ pa’i’o || yaṅ thog pa’i’o || khaṅ ba brtsegs pa’i’o źes brtags pa ni de na dge sloṅ
gnas pa gaṅ yin pa de (2) kho na’i ste | ’di ni dge sloṅ gir brtags pa’i rñed pa źes bya’o
||

dbyar gyi rñed pa gaṅ źe na || rñed pa gaṅ źig dbyar gnas pa’i dge sloṅ gi dge ’dun la sbyin
bdag rnams kyis bcas pa ste | ’di ni dbyar gyi rñed pa źes bya’o ||

mṅon sum gyi rñed pa gaṅ źe na | rñed pa gaṅ (3) źig ma ṅes la dmigs kyis ma phye ba ste | ’di
ni mṅon sum gyi rñed pa źes bya’o ||

so sor bstan pa’i rñed pa gaṅ źe na | R+ñeda pa gaṅ źig bltams pa daṅ | byaṅ chub pa daṅ | chos
kyi ’khor lo daṅ | yoṅs su mya ṅan las ’das pa la phul ba ste | gal te mchod rten (4)
chen po bźir khyer mi nus na mchod rten gcig kho nal dbul gyi gźan la ni ma yin bste | ’di
ni so sor bstan pa’i rñed pa źes bya’o ||

