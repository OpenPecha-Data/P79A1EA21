re ’or źig na khyim bdag (5) cig yod pa des gtsug lag khaṅ źig brtsigs nas ||de na gal te dge
sloṅ brgya gnas na ras yug brgya ’bul lo || de bźin du dge sloṅ gcig gnas na yaṅ ras yug
brgya kho na ’bul lo źes bya ba’i bar du’o |ji tsam du gźan źig na gtsug lag khaṅ de (6)
ñid du rgan źugs gñis śig dbyar gnas pa las khyim bdag des ras yug brgya bskur bade gñis kyis
blaṅs nas phan tshun dpyad nas gcig gis smras pa | rñed pa ’di ni dge ’dun gyir ’gyur
ro ||

cig śos kyis smras pa | bdag cag kho na yir ’gyur ro ||

gal (7) te de lta na loṅ śig |

des smras pa | phan tshun rtsod par mi ’gyur graṅ |

ji tsam na gcig gis kyaṅ ma blaṅs nas de gñis kyis yaṅ dpyad pa | de la ji ltar bsgrub par bya
||

gcig gis smras pa | dge sloṅ rnams bos la de rnams daṅ lhan cig bgo’o ||

cig (ga93a1) śos kyis smras pa | de bźin du bya na su ’gro || gaṅ gźon pa’o | gos rnams sus
bsruṅ gaṅ gźon pas so || de ltar mi nus kyis gaṅ gźon pa ni ’gro’o || gaṅ rgan pa des ni gos
rnams bsruṅ ṅo | de bźin du bya’o źes gźon (2) pa śos dge sloṅ rnams bod pa’i phyir mñan
yod du soṅ ṅo ||

drug sde rnams kyi kun tu spyod pa ni drug sde rnams kyis rgyal bu rgyal byed kyi tshal gyi
sgo re mos re mos mi stoṅ par byed pa yin pas ñe dga’ rgyal bu rgyal byed kyi tshal gyi sgo
na ’dug pa des rgyaṅ riṅ po kho na (3) nas mgo sbra ba’i me tog ltar skya ba smin ma ’phyaṅ
ba źig mthoṅ nas

bsams pa |

dge sloṅ gnas brtan byon pa legs so byon pa legs so || slob dpon phyag ’tshal lo ||

des bsams pa || ’di (4) ni slob dpon yaṅ mi śes || mkhan po yaṅ mi śes te || ’di ni rgan źugs
źig yin no sñam du rig nas smras pa |

rgan źugs khyod gaṅ nas ’oṅs | ri ’or che ge mo źig nas so || ci de na gtsug lag khaṅ yod dam
||

gtsug lag khaṅ yod do ||

ci de gtsug lag (5) khaṅ yin nam || ’on te phoṅs pa yin ||

des ji ltar gyur pa rgyas par smras pa daṅ |

khyod don ci źig la loṅs ||

dge sloṅ rnams daṅ bgo ba’i phyir ro ||

gal te de lta na ṅa kho nas khyod la sñiṅ brtse ba’i phyir ’gro bar bya’o || slob dpon legs
so ||

ñe dga’ sa (6) bsams pa | gal te ’di bdag gi thaṅ nas gźan du soṅ na skye bo’i tshogs chen pos
śes par ’gyur gyis | legs par bdag gis bsruṅ bar bya’o sñam nas |

des de ṅal sor bcug ste | dus ma yin pa’i btuṅ bdag blud nas ci nas kyaṅ bre mo gtam gyis (7)
nam sros kyi bar du broṅs nas mal bzaṅ po bśams te rkaṅ pa bkru ba daṅ | rkaṅ pa bsku ba
byin nas ji tsam gñid log par gyur pa de srid du bsdad do ||

de nas ñe dga’ gsaṅ ’phel bar mi ’gyur graṅ sñam pa’i ’tsher bas mtshan mo de ’das par byas
so ||

de nas (ga93b1) de naṅ bar sṅar laṅs te || rgan źugs de khrid nas riṅs pa riṅs par soṅ ste |
rim gyis ri ’or du phyin pa daṅ |

de nas gtsug lag khaṅ na gnas pa’i rgan źugs cig śos des ’oṅs pa legs so źes kun dga’ bar gyur
pa’i tshigs smras nas de gñis ṅal sos pa (2) daṅ khoṅ gsum char yaṅ gnas gcig tu ’tshogs
nas | ñe dga’ sa smras pa |

rñed pa bgos śig | gnas brtan bgo’o ||

ñe dgas rgan źugs gcig la smras pa | rgan źugs khyod kyis bgos śig |

gnas brtan bdag ni mi ’gyed de || de ci’i phyir źe na | (3) bdag la ñes pa byuṅ na mi ruṅ ṅo
||

cig śos la yaṅ smras pa | rgan źugs khyod kyis bgos śig |

des kyaṅ de bźin du smras pa |

ñe dga’ sa smras pa | khyed ni ñes pa byuṅ bas ’jigs kyi | ñe dga’ ni spyi’u tshugs su sems
can dmyal bar ’gro bar ’gyur (4) bar ’dod dam ci ||

ñe dga’ sa bsams pa | rgan źugs ’di gñis bsdoṅ gis dbyen bya’i sñam nas

de nas de gñis kyi rgyun du ruṅ ba’i las byed pa’i g-yog po mthoṅ nas gcig gi druṅ du soṅ ste
dris pa | rgan źugs khyod kyis ’dir ci dag byas ||

gnas brtan (5) bdag gis gtsug lag khaṅ du rtag par chag chag daṅ | phyag dar daṅ | ba’i lci
ba ’jam pos byug pa byas so ||

rgan źugs gal te chag chag daṅ phyag dar byas pa kho nas rñed pa thob pa na lta ñe dga’ sa gtsug
lag khaṅ thams cad chag chag daṅ phyag dar bya’o ||(6) ’on kyaṅ ’dir rñed pa byuṅ ba
gaṅ yin pa de ni rgan źugs cig śos de’i mthu yin te | de gtsug lag khaṅ du dus dus su chos
’don pa’i sbyin pa byed pas chos ’don pa don du gñer ba’i lha spro ba daṅ ldan par gyur te
|| des na rñed pa rñed par gyur gyis || ’dis ci byin pa (7) de blaṅ bar bya ste ’khaṅ bar
mi bya’o ||des de gnas la phab pas skyeṅs nas caṅ mi smra bar ’dug go |

de nas cig śos kyi druṅ do soṅ nas smras pa | rgan źugs khyod kyis ’dir ci dag byas ||

gnas brtan bdag gis ’dir dus dus su chos bsgrags pa’i sbyin (ga94a1) pa byas so ||

rgan źugs gal te chos bsgrags pas rñed pa thob na lta ñe dga’ sa ’greṅ ba daṅ | ’gro ba daṅ
| ’dug pa daṅ | ñal bas dus thams cad du chos bśad do ||rñed pa gaṅ chuṅ zad grub pa de thams
cad ni rgan źugs cig śos de’i mthus (2) yin te | des gtsug lag khaṅ ’dir chag chag daṅ
| phyag dar daṅ | ba’i lci ba ’jam pos byug pa byas pas so ||bcom ldan ’das kyis phyag dar
byed pa la yon tan lṅa yod de || lṅa gaṅ źe na | bdag ñid kyi sems daṅ bar ’gyur ba daṅ
| gźan gyi sems (3) daṅ bar ’gyur ba daṅ | lha rnams yid dga’ bar ’gyur ba daṅ | mdzes par
’gyur ba’i dge ba’i rtsa ba sogs par ’gyur ba daṅ | lus źig nas bde ’gro mtho ris kyi ’jig
rten gyi lha rnams su skye bar ’gyur ro źes bka’ stsal to ||de lta bas na gtsug lag khaṅ
(4) phyag dar byas pas yon bdag mṅon par dad par gyur la || lha yid dga’ bar gyur te || des
na der rñed pa byuṅ bar gyur to || de bas na de’i mthus ’dir rñed pa byuṅ bas des ci byin
pa de blaṅ bar bya ste ’khaṅ bar mi bya’o ||de yaṅ gnad la phab pas skyeṅs nas caṅ (5)
mi smra bar ’dug go |

de gñis spobs ba med par byas nas smras pa | rgan źugs dag bcom ldan ’das kyis gsol ba’i las
mi ’khrugs pa gsuṅs pa’i thabs gźan yod pas gsol ba byas la bgo’o ||

de gñis kyis sṅar sma phab pas smras pa gnas (6) brtan ci dgyes pa de bźin du mdod cig |

de nas ñe dga’ sa cha gsum du byas te || cha gñis kyi bar du ni raṅ ñid ’dug go | de gñis kyi
bar du ni cha gcig bźag nas gsol par bya bar brtsams pa |

rgan źugs khyed ñon cig | khyed gñis daṅ ’di gcig | (7) ’di gñis daṅ kho bo gcig ste || de ltar
na gsum gsum mo || ’di ni gsol ba’o ||

de nas cha gñis ni bdag ñid kyis blaṅs so || cha gcig ni de gñis la byin pa daṅ

de gñis kyis smras pa | gnas brtan ’di kho na las bdag cag gñis rtsod par ’gyur (ga94b1) gyis
| khyod kho nas bdag cag la bgos śig |

des bgo bar brtsams nas de nas ras yug gcig kha khyer du ’dug pa de yaṅ blaṅs nas ras rnams
bam por bciṅs te soṅ ṅo ||

de nas rim gyis mñan yod du phyin pa daṅ de dge sloṅ rnams kyis mthoṅ nas smras (2) pa | btsun
pa ñe dga’ khyod kyis su źig śi ba mthoṅ | des ji ltar gyur pa rgyas par smras pa daṅ de
rnams kyis smras pa |

khyod de ltar byed pa brtags pa yin nam | mi mdza’ ba rnams kyi mgrin pa rdog pas mnan nas so
||

skabs de dge sloṅ rnams kyis bcom ldan (3) ’das la gsol pa daṅ | bcom ldan ’das kyis dgoṅs pa
| ñes dmigs gaṅ ci byuṅ ba ni dge sloṅ rnam gźan gyi rñed pa la thob rgyal byed pa las gyur
gyis || de lta bas na dge sloṅ gis gźan gyi rñed pa la thob rgyal mi bya’o || thob rgyal
byed na ’gal tshabs can du (4) ’gyur ro ||

dge sloṅ rnams the tshom skyes nas || the tshom thams cad gcod pa saṅs rgyas bcom ldan ’das
la źus pa | btsun pa tshe daṅ ldan pa ñe dga’ sa rgan źugs de gñis chos kyi sgo nas bslus
pa la gzigs |

bcom ldan ’das kyis bka’ stsal pa | dge sloṅ dag (5) da ltar ’ba’ źig tu ma zad de || ’das pa’i
dus na ji ltar ’dis rgan źugs gñis bslus pa de ñid ñon cig |

dge sloṅ dag sṅon byuṅ ba ’bab chu’i ṅogs śig na sram gñis śig gnas pa lasde gñis gaṅ gi tshe
chu’i naṅ du źug pa na ña skam la thon par ’gyur źiṅ gaṅ (6) gi tshe skam la doṅ ba de’i
tshe chu’i naṅ du doṅ nas cuṅ zad kyaṅ ma rñed do ||

de nas de gñis kyis gros byas pa | bdag cag las gcig ni chu’i naṅ du ’gro’o || cig śos kyis
ni skam la ste | rñed pa gaṅ yin pa de ni spyir bya’o ||de na gcig ni chur soṅ ṅo || cig śos
(7) kyis ni skam la ste | de la chur źugs pa gaṅ yin pas ña rnams bskrogs te skam la bton
nas de rnams skam la gnas pas bsad do || chu la gnas pa ni chu la gnas pa ñid kyis so ||
ji tsam na ña’i phuṅ po chen por gyur pa daṅ

gcig gis smras pa | khyod kyis bgos (ga95a1) śig |

cig śos kyis smras pa || bdag mi bgod do || ci’i phyir bdag la ñes par byuṅ na mi ruṅ ṅo ||

des kyaṅ smras pa | gal te de lta na bdag la yaṅ ñes pa ’di ñid yin no ||

de gñis sems khoṅ du chud ciṅ ’dug pa las || ji tsam na bźin rgyas (2) źes bya ba de gñis kyi
druṅ du ’oṅs nas des smras pa tsha bo dag ci ste sems khoṅ du chud ciṅ ’dug |

źaṅ po bdag cag ni ña rñed pas so ||

ci ste mi ’gyed ||

źaṅ po ñes pas ’jigs so ||

khyod ni ñes pas ’jigs pa bźin rgyas ni rkaṅ pa spyi’u tshugs su sems can dmyal (3) bar ’gro
bar ’gyur bar ’dod dam ci |

bźin rgyas kyis bsams pa | ’di gñis bsdoṅ gis dbye bar bya’o sñam nas |

de nas de gñis kyi rtag tu g-yog byed pa rus sbal źiṅ mthoṅ nas gcig gi druṅ du soṅ ste dris
pa | tsha bo khyod kyis ’dir ci dag byas ||

źaṅ po bdag (4) chur źugs te | bdag chur źugs nas ña rnams bskrogs te skam la ’thon pa daṅ ’dis
bsad do |

tsha bo gal te chur źugs pas cuṅ zad thob na lta bźin rgyas rtag tu chu’i naṅ du ’gro’o || skam
pa ’gro ba de ni sdoṅ dum gyis ’jigs pa daṅ | tsher mas ’jigs pa (5) daṅ | gcan gzan gyis
’jigs pa daṅ || me’i ’jigs pa daṅ | ṅam grog gi ’jigs pa yod do ||gźan yaṅ gal te des
ma bsad na | khyod kyis bskrogs kyaṅ ci phan ||mdor na ’dis ña rñed pa gaṅ yin pa de rnams
ni de’i mthu yin pas ’dis ci byin pa de blaṅ bar bya (6) ste ’khaṅ bar mi bya’o ||de des
gnad la phab pas skyeṅs nas caṅ mi smra bar ’dug go |

de nas cig śos kyi druṅ du soṅ nas smras pa |

tsha bo khyod kyis ’dir ci dag byas ||

źaṅ po bdag gis skam la soṅ ste bdag gis skam la thon pa’i ña rnams bsad do ||

tsha bo gal (7) te skam la soṅ bas cuṅ zad thob na lta bźin rgyas rtag tu skam la ’gro’o ||chur
’gro ba de ni dba’ gloṅ gis ’jigs pa daṅ | rus sbal gyis ’jigs pa daṅ | chu srin byis
pa gsod kyis ’jigs pa daṅ | chu srin kum bi ra’i ’jigs pa daṅ | chu’i ’jigs pa yod (ga95b1)
do ||gźan yaṅ gal te des ma bskrogs na khyod kyis ji ltar gsad ||mdor na ’dir ña rñed pa
gaṅ yin pa de rnams ni de’i mthu yin pas des ci byin pa de blaṅ bar bya ste ’khaṅ bar mi
bya’o ||de des gnad la phab pas skyaṅs nas caṅ mi smra bar ’dug go |

bźin rgyas (2) kyis smras pa | tsha bo dag ’di la tshigs su bcad pa’i dbyaṅs kyis mi g-yo bar
bgo ba’i thabs yod do ||

de sṅar sma phab pas smras pa | źaṅ po ci dgyes pa bźin du mdzod cig ||

bźin rgyas kyis cha gsum du bgos te || ña’i mjug ma rnams gcig tu byas || (3) mgo bo rnams gcig
tu byas || bar gyi cha rnams gcig tu byas nas tshigs su bcad de smras pa |

thaṅ la rgyu bas mjug la ste ||gtiṅ du rgyu bas mgo bo’o ||bar gyi lus ni gaṅ yin pa ||de ni
chos la gnas pas bkur ||

bźin rgyas kyis bsams pa | (4) ’di gñis bslus pas bdag rñed pa daṅ ldan no sñam nas |des ña
chen po źig gi rked pa khyer te ma’i druṅ du soṅ ba daṅ | de nas de’i ma mgu nas tshigs su
bcad pa’i dbyaṅs kyis dris pa |

bźin rgyas khyod ni gaṅ nas ’oṅs ||mgo yaṅ med ciṅ ’jug med (5) pa’i||ña bo che źig thogs nas
na ||śin tu don grub ga las ’oṅs ||

des smras pa |gaṅ phyir blun po rtsod gyur ciṅ || chos daṅ chos min ni śes pa’i ||rgyal po’i
mdzod ni ’phel ba ltar || des ni chog śes ’tsho bar ’gyur ||

des kyaṅ tshigs su bcad pas smras pa || (6) rgyas pa bltan sdug pa khyod ||pha rol mnan pa śin
tu legs || de gñis kyaṅ ni mgu gyur la ||khyod kyaṅ rñed pa phun sum tshogs ||

dge sloṅ dag ji sñam du sems de’i tshe de’i dus kyi wa bźin rgyas gaṅ yin pa de ni ñe dga’ ’di
ñid yin no ||sram gñis po gaṅ yin pa de ni (7) rgan źugs ’di gñis yin te | de na yaṅ de
gñis ’dis bslus la da ltar yaṅ gñis bslus so ||

