gleṅ gźi ni mñan yod na’o ||

de’i tshe dge sloṅ nad pa źig gnas khaṅ du śi nas mi ma yin pa rnams kyi nag du skyes so ||gos
’ged pas lhuṅ bzed dag chos gos bgo’o źes dge sloṅ de’i gnas khaṅ du ’jug (3) par brtsams
pa las |de kun nas dkris pa drag pos dbyug pa blaṅs te laṅs nas des smras pa | re źig kho
bo dur khrod du yaṅ ma phyuṅ bar lhuṅ bzed daṅ chos gos ’ged bar byed dam |de sṅaṅs nas
bros ba’i skabs de dge sloṅ rnams kyis bcom ldan ’das la gso pa (4) daṅ |bcom ldan ’das kyis
bka’ stsal pa || re źig thog mar dge sloṅ gi ro phyuṅ nas phyi nas de’i lhuṅ bzed daṅ
chos gos bgo bar bya’o ||

gleṅ gźi ni mñan yod na’o ||

de’i tshe dge sloṅ źig śi nas dge sloṅ rnams kyis de phyuṅ ste | dur khrod du de bźin du bor
nas gtsug (5) lag khaṅ du lhags te | gos ’ged pas chos gos daṅ lhuṅ bzed bgo’o źes de’i gnas
khaṅ du źugs pa daṅ de mi ma yin pa rnams su skyes pas dbyug pa blaṅs te laṅs nas | des
smras pa | re źig kho bo’i rol mchod pa yaṅ ma byas par chos gos daṅ lhuṅ bzed ’ged (6)
par byed dam źes pa’i skabs de dge sloṅ rnams kyis bcom ldan ’das la gsol pa daṅ | bcom ldan
’das kyis bka’ stsal pa | dge sloṅ rnams kyis sṅar de’i rol mchod pa byas la de’i ’og tu
lhuṅ bzed daṅ chos gos bgos daṅ ñes dmigs ’dir mi ’gyur ro ||

(7) gleṅ bźi ni mañanama yod na’o ||

de’i tshe dge sloṅ nad pa źig gnas khaṅ du śi nas de dge sloṅ rnams kyis dur khrod du khyer
te ro la mchod pa byas bsregs nas de nas gtsugs lag khaṅ du lhags pa daṅ | gos ’ged pas de’i
gnas khaṅ du źugs pa las des dbyug pa blaṅs (ga106a1) te laṅs nas re źig bdag gi ched du
chos bsgrags pa ma byas par chos gos rnams ’ged par byed dam źes pa’i skabs de dge sloṅ
rnams kyis bcom ldan ’das la gsol pa daṅ | bcom ldan ’das kyis bka’ stsal pa | de’i ched du
chos bsgrags pa (2) daṅ | de’i ched du yon bsṅo ba byas nas chos gos rnams bgo bar bya’o
||

sdom la |nad pa daṅ ni tshoṅ dpon daṅ ||dṅos po’i skyin pa lag gi bla ||mtshams bźi dag tu bya
ba daṅ ||pho ña brgya da du bya ba’o ||

gleṅ gźi ni mñan yod na’o ||

de’i tshe khyim bdag (3) cig gis saṅs rgyas la sogs pa dge ’dun khyim du gdugs tshod la spyan
draṅs pa las dge sloṅ gi dge ’dun ni lhags so || bcom ldan ’das ni rdzas kyis bsgrubs pa
na bźugs nas bsod sñoms kyi sku skal bźes so || saṅs rgyas bcom ldan ’das (4) rnams ni rgyu
lṅas rdzas kyis bsgrubs pa na bźugs nas bson sñoms kyi sku skal bźes te lṅa po gaṅ gis
źe na | naṅ du yaṅ dag ’jog par bźed pa daṅ | lha rnams la chos ’chad par bźed ba daṅ | gnas
mal la gzigs par bźed pa daṅ | nad ba la gzigs (5) bar bźed pa daṅ | ñan thos rnams ’dul
bal bslab pa’i gźi bca’ bar bźed pa ste | skabs ’dir ni nad pa la gzigs pa daṅ | bslab pa’i
gźi bca’ bar bźed nas | saṅs rgyas bcom ldan ’das rdzas kyis bsgrubs pa na bźugs nas bsod
sñoms kyi sku (6) skal bźes so ||

de nas bcom ldan ’das kyis dge sloṅ gi dge ’dun doṅ nas riṅ po ma lon par makyena nas lde mig
bsnams te kun dga’ rab nas kun dga’ rab daṅ | gtsug lag khaṅ nas gtsug la gtsug lag khaṅ
daṅ | sbyi la bo nas sbyil po daṅ | ’chags nas ’chags (7) rnams su ’chag ciṅ gśegs pa na
gtsug lag khaṅ chen po gaṅ na ba der byon pa daṅ | de na dge sloṅ nad tshabs che ba śes pa
chuṅ ba raṅ gi gcin dag ṅan skyugs kyi naṅ du nub pa źig gis bcom ldan ’das mthoṅ nas bcom
ldan ’das bdag la mgon ma mchis so | (ga106b1) bde bar gśegs pa bdag la mgon ma mchis so
|| źes skad ṅan bton pa daṅ | bcom ldan ’das kyis bka’ stsal pa | dge sloṅ ṅa khams gsum
gyi mgon po’i rjes su khyod rab tu byuṅ na ci’i phyir de skad du bcom ldan ’das bdag la mgon
ma mchis so ||bde bar (2) gśegs pa bdag la mgo nam mchis so źes du skaṅ ’don | btsun pa
bdag la tshaṅs pa mtshuṅs par spyod pa ’ga’ yaṅ rim gro bgyid pa’am lta ba ma mchis so ||
dge sloṅ khyod kyis tshaṅs pa mtshuṅs par spyod pa ’ga’ la rim gro daṅ lta ba byas ba yod
dam | btsun pa ma (3) mchis lags so || de bas na khyod gnas skabs ’di lta bur gyur to ||
bcom ldan ’das kyis kye ma’o lha rnams kyi dbaṅ po brgya byin gyis mtsho chen po ma dros pa
nas chu kheyara te ’oṅ źiṅ ri spos kyi ṅad ldaṅ las sa khyer te ’oṅ bar gyur cig ces ’jig
rten pa’i thugs bskyed pa mdzad (4) do || chos ñid kyis gaṅ gi tshe bcom ldan ’das kyis
’jig rten pa’i thugs bskyed bar mdzad pa de’i tshe brgya byin daṅ tshaṅs pa la sogs te lha
rnams kyis kyaṅ bcom ldan ’das kyis kyaṅ bcom ldan ’das kyi thugs sems kyis śes so || de
nas lha rnams kyi dbaṅ po brgya byin gyis mtsho chen po ma dros (5) ba nas yan lag brgyad
daṅ ldan pa’i chus gser gyi rim ba bkaṅ ste ri spos kyi gad ldaṅ las sa blaṅs nas myur ba
myur bar bcom ldan ’das kyi spyan sṅar ’oṅs te ’dug nas ’di skad ces gsol to || bcom ldan
’das bźugs śig daṅ de’i rim gro bdag gis bgyi’o || (6) bcom ldan ’das kyis bka’ stsal pa |
kau śi ka ’di khyod kyi phyir rab tu byuṅ ba ma yin gyi | ’on kyaṅ ṅa’i phyir yin no || gźan
yaṅ khyod kyis ’di sṅon ma mthoṅ la lha rnams ni gtsaṅ sbra la dga’ ba yin pas ’dug cig
| ṅas ni ’di’i rim gro bya’o || de nas bcom (7) ldan ’das kyis na bza’ chos gos brjes nas
phyag ’khor lo daṅ | bkra śis daṅ | g-yuṅ druṅ ’khyil pa can bsod nams brgya phrag du mas
bsgrubs pa | skrag ba rnams la dbugs ’byin par mdzad pas dge slog de bzuṅ ste gcin daṅ ṅan
skyugs nas phyuṅ nas (ga107a1) mtha’ gcig tu bźag ste | smyug gi tshal pas bźar nas sa
dkar pos dril phyis byas te bkrus so || de nas skyil mo kruṅ ’char bcug ste | de’i chos gos
rnams bkrus te | phyogs de yaṅ ba’i lci ba ’jam pos byug ba mdzad do || de nas phyag daṅ
źabs (2) bsil nas lha rnams kyi dbaṅ po brgya byin la nag pa la rim gro bya ba sṅon du ’gro
ba’i chos bśad pas yaṅ dag par bstan | yaṅ dag par ’dzin du bcug nas gtsug lag khaṅ du
źugs so || tshe daṅ ldan pa kun dga’ bos bsod sñoms kyi sku skal gyi bsod sñoms khyer te bcom
ldan ’das kyi (3) spyan sṅar soṅ ṅo || chos ñid kyis saṅs rgyas bcom ldan ’das rnams ni
bsod sñoms nod nas khyer te ’oṅ ba’i dge sloṅ la so so yaṅ dag par dga’ bar mdzad pa ’dis
so so yaṅ dag bar dga’ bar mdzad de | dge sloṅ cig dge sloṅ gi dge ’dun kha zas bsod pas
legs par (4) tshim par byas sam źes yaṅ dag par rab tu dga’ bar mdzad pa yin pas bcom ldan
’das kyis tshe daṅ ldan pa kun dga’ po la bka’ stsal pa | kun dga’ bo ci ga dge sloṅ gi
dge ’dun kha zas bsod pas legs par tshim bar byas sam | btsun bde bźin du źal zas (5) bsod
pas dge sloṅ gi dge ’dun legs par tshim par bgyis lags so || de nas bcom ldan ’das kyis bsod
sñoms kyi phyed bźes te tshe daṅ ldan pa kun dga’ po la bka’ stsal pa | kun dga’ bo soṅ
la gtsug lag khaṅ che ge mo źig na dge sloṅ nad tshabs che ba (6) źig yod pa de la bsod
sñoms phyed po ’di khyer la zos nas ’di skad ces tshe daṅ ldan ba khyod kyi rim gro ston pa
ñid kyis mdzad de | bsod sñoms phyed kyi bgo bśa’ yaṅ mdzad do źes gyis śig | btsun pa bka’
bźin ’tshal źes tshe daṅ ldan pa kun dga’ bos bcom ldan ’das (7) kyi ltar mñan nas bsod
sñoms kyi phyed khyer te | de la bsod sñoms byin nas ji skad bka’ stsal pa yaṅ smras so
|| || ’dul ba gźi | bam po drug bcu drug pa |

de nas dge sloṅ de ’di sñam du sems te | bdag ni khams gsum gyi bla ma ñid kyis rim gro (ga107b1)
mdzad de | bsod sñoms kyi phyed kyaṅ gnaṅ gis bdag dad pas byin pa logs spyad nas le
los dus ’das par byed pa ni bdag la rigs pa ma yin pas | ma la bdag nam gyi cha stod daṅ
cha smad la mi ñal bar sbyor ba la brtson par gnas par bya’o sñam nas | des nam gyi cha (2)
stod daṅ cha smad la mi ñal bar sbyor ba la brtson par gnas pa na ’khor ba’i ’khor lo cha
lda pa g-yo ba daṅ mi g-yo ba ’di ñid rig ste || ’du byed kyi rnam pa thams cad ñams pa
daṅ | ltuṅ ba daṅ | rnam par ’thor ba daṅ | rnam par ’jig pa’i cho sa ñid du zil gyis mnan
nas ñon (3) moṅs pa thams cad spaṅs te dgra bcom par gyur to || dgra bcom par gyur nas khams
gsum gyi ’dod chags daṅ bral ba | bod ba daṅ gser du mñam pa | nam mkha’ daṅ lag mthil
du mtshuṅs ba’i sems tsan dan dag ste ’ur mñam pa | ma rig pa’i sgo ṅa’i sbubs (4) dral bar
gyur cig rig pa daṅ | mṅon par śes pa daṅ | so so yaṅ dag bar rig pa thob pa | srid pa
daṅ | ’dod pa’i rñed pa daṅ bkur stil rgyab kyis phyogs daṅ | dbaṅ po daṅ ñe ba’i dbaṅ po
daṅ bcas ba’i lha rnams kyis mchod par bya ba daṅ | rjed par bya ba (5) daṅ | mṅon du smra
bar bya bar gyur to ||

de nas bcom ldan ’das kyis dge sloṅ rnams la bka’ stsal pa | dge sloṅ dag nad pa ’di dag la
ni tshaṅs pa mtshuṅs par spyod pa khyed cag kho na ma gtogs par ma med | pha med | rtsa lag
gźan med do || de lta bas na tshaṅs (6) pa mtshuṅs bar spyod pa rnams kyis phan tshun du
rim gro bya ste | mkhan pos ni lhan cig gnas pa’i’o || lhan cig gnas pas ni mkhan po’i’o
|| slob dpon gyis ni ñe gnas kyi’o || ñe gnas kyis ni slob dpon gyi’o || mkhan po gcig pas
ni mkhan po gcig (7) ba’i’o || slob dpon gcig bas ni slob dpon gcig pa’i’o || gtam ’dres
pas ni gtam ’dres pa’i’o | phebs par smra bas ni phebs par smra ba’i’o || smos ’drin gyis
ni smos ’drin gyi’o || ’khor daṅ bral ba śes pa chuṅ ba gaṅ yin pa de ni dge ’dun (ga108a1)
gyis nad kyi gnas skabs la brtags nas rim gro pa gcig gam | gñis sam | maṅ po sbyin te ma
thar na dge ’dun kun gyis kyaṅ rim gro bya’o ||

dge sloṅ rnams the tshom skyes nas the tshom thams cad gcod pa saṅs rgyas bcom ldan ’das la
źus pa | btsun (2) ba bcom ldan ’das ñid kyis dge sloṅ de’i lasu kyi rim gro mdzad nas des
dgra bcom ba mṅon sum du bgyis pa la gzigs | bcom ldan ’das kyis bka’ stsal pa | dge sloṅ
dag da ltar ’ba’ źig tu ma zad de | ji ltar ’das ba’i dus na yaṅ ṅas ’di’i rim gro byas nas
des (3) mṅon par śes pa lṅa mṅon sum du byas pa de ñon cig | dge sloṅ dag sṅon byuṅ ba
sti gnas me tog daṅ | ’bras bu daṅ | chu phun sum tshogs pa | śiṅ sna tshogs gyis mdzes par
byas pa źig na draṅ sroṅ mṅon par śes pa lṅa daṅ ldan pa źig gnas so || des slob ma’i (4)
rim gro byas nas sos pa daṅ |

de nas des mṅon par śes pa lṅa mṅon sum du byas so || dge sloṅ dag ji sñam du sems || de’i tshe
de’i dus kyi draṅ sroṅ gaṅ yin pa de niṅ ñid yin no || draṅ sroṅ de’i slob ma gaṅ yin
pa de ni dge sloṅ ’di ñid yin te || de na yaṅ ṅas de’i rim (5) gro byas so | da ltar yaṅ byas
so ||

gźan yaṅ dge sloṅ rnams kyis bcom ldan ’das la źus pa | btsun pa bcom ldanana ’das lhag par
yaṅ nad pa rnams la byams par mdzad pa la gzigs | bcom ldan ’das kyis bka’ stsal pa | dge
sloṅ dag da ltar ’ba’ źig tu ma (6) zad de | ji ltar ’das pa’i dus na yaṅ ṅa lhag par nad
pa rnams la byams par byed pade ñon cig |

dge sloṅ dag sṅon byuṅ ba yul śi bi’i dbyaṅs kyi rgyal po’i pho braṅ na rgyal po śi bi źes bya
ba ’byor pa daṅ | rgyas pa daṅ bde ba dag lo legs pa skye bo daṅ mi mag pos rab tu gaṅ
pa na rgyal (7) srid byed du ’jug ste | de sloṅ ba pa rnams la mi gtoṅ ba cuṅ zad kyaṅ med
de || nad pa rnams la ni khyad par du byed do || ji tsam na khyim bdag nad pa sman pa thams
cad kyis spaṅs pa źig rgyal po’i druṅ du soṅ nas lha bdag la dpyad mdzod cig | rgyal pos
sman pa rnams (ga108b1) la bsgo ba | śes ldan dag dpyad byos śig | de rnams kyis smras pa
| lha ’di’i sman ni dkon lags so || rgyal pos smras pa | dkon pa de dag ci ’dra ba źig yin
| lha gaṅ źig btsas tshun chad sṅon lan ’ga’ yaṅ su la yaṅ khrom myoṅ ba de’i khrag las
nas (2) thug bgyis te zla ba drug tu stsal na de lta na ’di sos par ’gyur lags kyi gźan gyis
ma lags so || rgyal pos smras pa | de’i sman dkon pa ni bden no ||de nas bdag ñid kyi
spyod pa la brtag par brtsams na bdag ñid kyi spyod pa la brtag par dga’ bar gyur nas des
ma (3) ma la dri bar brtsams pa | ma ma ṅa dus ’di srid kyi ṅar du sṅon lan ’ga’ yaṅ khros
pa yod dam gźon nu khyod gaṅ gi tse bdag gi paṅ du byon pa de nas bdag kyaṅ sṅon su la yaṅ
lan ’ga’ yaṅ khrom myoṅ na | khyod lta smos kyaṅ ci ’tshal | de nas ma’i druṅ du soṅ nas
smras (4) ba | yum bdag dus ’di srid kyi bar du sṅon su la yaṅ ’ga’ la khros pa mchis sam
| gźon nu khyod gaṅ gi tshe bdag de rum du źugs pa de nas bdag kyaṅ su la yaṅ khro ma myoṅ
na khyod lta smos kyaṅ ci dgos | des bsams pa | sman R+ñeda do sñam du rig nas des sman
pa (5) rnams la bsgo ba | śes ldan dag ṅas raṅ la brtags na ṅa sṅon su la yaṅ khro ma myoṅ
bas ṅa’i yan lag lṅa’i rtsa gtor cig | lha bdag cag ni mi phal pa źig gi don du lha’i sku
la mtshon mi ’debs so || byaṅ chub sems dpa’ rnams ni bzo’i gnas daṅ las kyi gnas (6) de
daṅ de rnams la mkhas pa yin pas rgyal po raṅ ñid kyis rtsa gtar te | khrag des zla ba drug
tu ñi ma re re źiṅ de la nas thug blud pas sos par gyur to || dge sloṅ dag ji sñam du sems
|| de’i tshe de’i dus na rgyal po gaṅ yin pa de ni ṅa ñid yin te | de na yaṅ ṅa nad pa
(7) rnams la byams par byed na | da lta lta źig smos kyaṅ ci dgos |

gźan yaṅ śi bi’i bu gźogs phyed skams par gyur nas rgyal pos sman pa rnams la bsgo ba | śes
ldan dag gźon nu’i dpyad gyis śig | de rnams kyis smras pa | lha bcud thams cad mar daṅ sgrol
(ga109a1) cig | lo bcu gñis su bcud thams cad bsogs na ’di’i yaṅ śaṅ śaṅ te’u’i śam rñed
do || sman pa rnams kyis bya ba rnams la bsgo ba | śes ldan dag me loṅ dag bya gaṅ khyer
te rgya mtsho’i ’gram du deṅ la der rñi tshugs te bya gaṅ gi mdun du me loṅ (2) źog cig
daṅ | bya gaṅ Raṅa gi gzugs brñan mthoṅ nas ’di bya gaṅ yin no sñam ste | skaṅ phyuṅ ba daṅ
| śaṅ śaṅ te’u yis bya gaṅ gi skad thos nas ṅo mtshar che bas bya gaṅ gi druṅ du ’oṅ bar
’gyur te | de bzuṅ ba’i thabs ni ’di yin no || de rnams kyis de bźin du byas (3) ba las ji
tsam na las kyi źags pas zin pa’i srog chags śaṅ śaṅ te’u thogs nas de rnams kyis de khyer
te doṅ ṅo || ’di ni chos ñid yin te | ’jig rten gnas pa chags nas riṅ bom lon pa’i tshe
dud ’gro rnams kyaṅ smra śes pas srog cags śaṅ śaṅ te’u yis smras ba | bdag (4) gar bkri
| de rnams kyis ji ltar gyur pa smras pa daṅ | des smras pa | thoṅ śig | thoṅ śig | śa’i mthu
yod par byed pa źes bya ba’i sman daṅ rin po che rnams smra’o || de rnams kyis smras pa
| re źig khyod kyis sman de dag ci ’dra ba bltas ston cig des smras pa | (5) bdag gi khrus
byas pa’i chu ni śa’i mthu yod pa yin gyis de khyer la deṅs śig rin po che ’di dag yin
no || de dag rgyal pos ’jigs pas rin po che rnams bor te śaṅ śaṅ te’u de ñid khyer te doṅ
ba las rim gyis yul śi bi’i dbyaṅs kyi rgyal bo’i pho braṅ du phyin nas de rnams kyis srog
(6) chags śaṅ śaṅ te’u rgyal po la phul te | des bstan pa’i sman gaṅ yin pa de yaṅ smras
so || de nas rgyal pos śaṅ śaṅ te’u la dris pa daṅ smras pa | lha bdag bkrus ba’i chab śa
stobs can du bgyid pa lags so || rgyal pos chu snod bdun chu bzaṅ pos bkaṅ bar (7) bźag go
|| ji tsam na de de ṅag tu ji srid legs par ṅal sos bas de srid du khrus byas nas | de nas
lus kyi stobs śes pa daṅ mod la ’phur te khaṅ pa’i steṅ du ’dug nas ’jigs pa daṅ bag tsha
ba daṅ bral nas tshigs su bcad pas smras pa |

re źig thog ma bdag blun te || (ga109b1) phyi nas bya ba ’di dag go ||de nas rgyal po blun pa
ste || blun po’i dkyil ’khor legs par rdzogs ||

źes smras nas soṅ ṅo | de nas rgyal pos sman pa rnams bkug ste dris pa | śes ldan dag śaṅ śaṅ
te’u’i khrus byas ba’i chu de śa’i mthu yod bar byed ba bden nam | de (2) rnams kyis smras
pa | lha mad lags kyis mar dag sgrol cig | de rnams kyis bcud thams cad mar daṅ btsos te
rgyal po’i bu la blud par źugs so || ji tsam na gaṅs ri’i sul źig na raṅ saṅs rgyas lṅa
brgya gnas pa las de na gcig gźogs phyed skams par gyur te | de la raṅ (3) saṅs rgyas de rnams
kyis smras ba | tshe daṅ ldan pa ljoṅs su soṅ la sman pa la smos te sman sten cig daṅ
sos par ’gyur ro || des smras pa | tshe daṅ ldan pa dag skye bo la mi sdug pa | skye bo maṅ
po mi ’dod pa | skye bo maṅ po mi dga’ ba | skye bo maṅ po’i yid du mi ’oṅ ba (4) sems
can thams cad kyi thuṅ moṅ gi chos ’di lta ste | ’chi ba źes bya ba gaṅ yin pa de ’oṅ ste
| bdag naṅ daṅ bcas te khyer bar gyur na ci’i phyir groṅ khyer gyi mthar ’gro de rnams kyis
smras pa | tshe daṅ ldan pa de lta mod kyi ’on kyaṅ ji tsam du skyes bu gaṅ zag tshul khrims
daṅ ldan (5) pa yun riṅ du ’tsho ba de tsam du bsod nams maṅ bo sogs so || ji tsam du
bsod nams maṅ po bsags pa de tsam du mtho ris su yun rig du dga’ bar ’gyur ro źes de de rnams
kyis skul ma btab nas ljoṅs su babs te | rim gyis yul śi bi’i dbyaṅs kyi rgyal bo’i pho
braṅ du (6) phyin to || de nas lam gyis du ba ba ṅal sos nas sman pa’i druṅ du soṅ ste
| bźin bzaṅs kho bo ’di ’dra ba’i nad kyis thebs kyis thebs kyis sman ston cig | des smras
pa | ’phags pa khyod kyi sñun naṅ ’di ci ’dra ba kho na rgyal po’i sras kyi yaṅ de kho na
’dra nas lo bcu gñis kyis bcud (7) thams cad mar daṅ btsos pa mchis kyis bźud la sloṅs śig
daṅ | gal te skal ba’i khyad par can gyis bcud de thob na des na khyod ’tsho bar ’gyur ro
|| de rgyal po’-i pho braṅ du soṅ nas sgo kar bsdaṅ de | rgyal po de’i kun tu spyod pa ni
sloṅ ba po’i skye bo spron du gźug pa’i (ga110a1) phyir sgor rgyun du dril ’dogs te | gaṅ
gi tshe sloṅ ba po sgo na ’dug pa de’i che de dkrol bar byed do || ci tsam na raṅ saṅs rgyas
’oṅs nas dril te dkrol to || de nas rgyal po’i bus pha daṅ ma la smras pa | yab yum sloṅ
ba po źig mchis kyis ci źig sloṅ smros (2) śig | de gñis kyis smras pa | bu bdag cag gis
lo bcu gñis su rdzas rnams bsogs te btsos nas byas pa’i bcud ’di re źig ’thuṅ śig daṅ |
phyi nas sloṅ ba bo naṅ du bkug la ci sloṅ ba smra’o || de ṅo mtshar daṅ bkra śis daṅ bde
legs su gyur pa dag byas nas (3) mer ’thuṅ bar ’dod na sloṅ ba po’i skye bo’i re bas lus
kyi gnad du pho gnas mar de ma ’thuṅs par smras pa | yab yum re źig sloṅ ba po naṅ du ma bkug
gi bar du mi ’tshal lo || rgyal pos sgo ba la bsgo ba | sloṅ ba po naṅ du thoṅ śig | de
naṅ du źugs pa daṅ rgyal po’i (4) bus lus mdzes ba daṅ | sems dad pa daṅ | spyod lam źi
bas źugs pa mthoṅ nas des smras pa | ’phags pa ci źig bźed | des rgyas par smras pa daṅ |
des smras pa | ’phags pa bcud ni khyod kho na la ’os kyi bdag la ma lags kyi dbul gyis bźes
śig | (5) des lhuṅ bzed bzed ba daṅ | rgyal po’i bu bsam pa drag pos lhuṅ bzed der bcud
blugs so || bdag ñid chen po des kyaṅ rgyal po’i bu la sems can thams cad la phan pa daṅ ldan
ba’i sems bskyed pa daṅ | tshul khrims daṅ ldan pa’i smon lam ni ’grub par ’gyur la |
de (6) yaṅ tshul khrims rnams rnam par dag pa’i phyir gñis ka yaṅ sos par gyur to || dge sloṅ
dag ji sñam du sems | de’i tshe de’i dus kyi rgyal bu gźon nu gaṅ yin pa de ni ṅa ñid
yin te | de na yaṅ ṅa nad pa rnams la byams bar byed nad lta lta smos kyaṅ ci dgos | btsun
pa rgyal (7) bu daṅ raṅ saṅs rgyas des las ci źig bgyis na | des na gñis ka mñam du bros
thebs la mñam du sos par gyur lags | bcom ldan ’das kyis bka’ stsal pa |

dge sloṅ dag ’di gñis kho nas sṅon gyi tshe rabs gźan rnams su las tshogs rned ba | rkyen yoṅs
su bsgyur ba | (ga110b1) ’od pa bźin du ñe bar gnas ba gdon mi za bar gnas pa ’byuṅ bar
’gyur ba’i las dag byas śiṅ bsags pas ’di gñis ñid kyis las byas śiṅ bsags pa gźan su źig
gis so sor myoṅ bar ’gyur | dge sloṅ dag las byas śiṅ bsags pa dag ni phyi rol gyi sa’i khams
la rnas (2) bar smin par mi ’gyur | chu’i khams la mi ’gyur | me’i khams la ma ’gyur
| rluṅ gi khams la mi ’gyur gyi || ’di ltar las dge ba daṅ mi dge ba byas śiṅ bsags pa dag
ni zin pa’i phuṅ po daṅ | khams daṅ | skye mched rnams la rnam par smin par ’gyur te |

las rnams (3) bskal pa brgyar yaṅ ni || chud mi za ba’aṅ tshogs daṅ dus ||rñed na lus can rnams
la ni || ’bras bu dag tu ’gyur bñid |

dge sloṅ dag sṅon byuṅ ba bā rā ṇa sī’i groṅ khyer du rgyal po tshaṅs byin źes bya ba byuṅ ste
| de la bu gñis yod pa las nu bo śos gaṅ yin pa de rgyal srid (4) la dga’ bar gyur to ||
mdun na ’don la yaṅ bu gñis yod pa las nu bo śos gaṅ yin pa de mdun na ’don ’dod par gyur
te | sems can rnams ni khams kyi sgo nas śed ’phrod ba yin pas de gñis phan tshun du yid
gcugs par gyur nas rgyal bus smras pa | thabs ci źig byas na (5) des na ṅa rgyal por ’gyur
| des smras pa | khyod kyis gal te bdag mdun na ’don du gźug na ni thabs mchis kyis sñan
du gsol bar bgyi’o || des smras pa | de ltar bya ste gźug gis smros śig | des smras pa |
bdag gis khyod kyi gcen źa bor bgyis daṅ khyod rgyal (6) por ’gyur ro || des rjes su yi raṅ
ṅo || de nas ges rgyal bu phu bo śos de sman ma yin pa byin nas źa bor gyur to || dus gźan
źig na rgyal po śi nas blon po rnams kyis de ni źa bor gyur to sñam nas nu bo śes rgyal
bor dbaṅ bskur to || des kyaṅ mdun na ’don gyi nu bo śos (7) gaṅ yin pa de mdun na ’don du
bcug go || ji tsam dus gźan źig na rgyal po mdun na ’don daṅ lhan cig tu bre mo gtam smra
źiṅ ’dug pa las rgyal bos phu bo źa ba de mthoṅ ṅo || des de mthoṅ nas ’gyod par gyur te
| bdag gis rgyal po’i srid kyi phyir phu bo źa bar byas (ga111a1) pa gaṅ yin pa de ni ma
legs pa źig byas so || lha bdag kyaṅ ’gyod par gyur gyis | gal te lha dgyes na ’di phyir sṅon
gyi ji lta ba bźin du bgyi’o || des smras pa | gnaṅ gis byos śig | des de la sman byin
nas sos par gyur to || de nas de gñis (2) kyis raṅ saṅs rgyas śig la bya ba byas nas smon
lam gdab bar brtsams pa | gaṅ yaṅ bdag cag gis yon gnas dam pa ’di lta bu bya ba byas pa’i
las ’di’i rnam par smin pas phyuṅ ciṅ nor maṅ la loṅs spyod che ba’i rigs su skye źiṅ źa
bor byas pa’i sdig pa’i las ’di’i (3) rnam par smin pa ñams su mi myoṅ bar gyur cig byas
so || dge sloṅ dag ji sñam du sems | de’i tshe de’i dus kyi rgyal po’i bu gaṅ yin pa de ni
ṅa ñid yin no || mdun na ’don gyi bu gaṅ yin pa de ni raṅ saṅs rgyas de ñid yin no || de
gñis kyis gros byas nas rgyal bu gźon nu (4) la sman ma yin pa byin pa gaṅ yin pa des na mñam
du źa bor gyur to || yaṅ ’gyod par gyur pas de gñis kyis gros byas te slar sman byin pa
gaṅ yin pa des na mñam du sos par gyur to || dge sloṅ dag de lta bas na las gcig tu gnag
pa rnams kyi rnam par smin pa ni (5) gcig tu gnag pa yin la | gcig tu gnag pa yin la | gcig
tu dkar ba rnams kyi ni ’dren ma ste | dge sloṅ dag de lta bas na las gcig tu gnag pa rnams
daṅ | ’dren ma rnams ni spaṅs la | las gcig tu dkar ba rnams la brtsam par bya ste |
dge (6) sloṅ dag khyed kyis de lta bu la bslab par bya’o ||

gleṅ gźi ni mñan yod na’o || de’i tshe mñan yod na khyim bdag tshoṅ dpon źes bya ba phyug ciṅ
nor mdzab loṅs spyod che ba yoṅs su bzuṅ ba yaṅs śiṅ rgya che ba rnam thos kyi bu’i nor
daṅ ldan ba | rnam thos kyi bu la nor gyis (7) ’gran pa źig gnas so || des rigs mnam pa las
chuṅ ma blaṅs nas de bu med ciṅ bu mgon par ’dod pas źi ba daṅ chu lha daṅ | lus ṅan daṅ
| brgya byin daṅ | tshaṅs pa la sogs pa la gsol ba ’debs śiṅ lha’i bye brag gźan yaṅ ’di
lta ste | kun dga’ ra ba’i lha dag (ga111b1) daṅ | tshal gyi lha dag daṅ | bźi mdo’i lha dag
daṅ | sum mdo’i lha dag daṅ | gtor ma len pa’i lha dag daṅ | lhan cig skyes pa daṅ | chos
mthun pa’i lha dag daṅ | rtag tu rjes su ’braṅ ba’i lha dgal yaṅ gsol ba ’debs so || ’jig
rten na gaṅ dag gsol ba ’debs (2) pa’i rgyu las bu pho daṅ bu mo dag skye’o źes bya ba’i
gtam de lta bu yod de | de ni de lta ma yin te | gal te de ltar gyur du zin na re re la
yaṅ ’di lta ste | dper na ’khor los sgyur ba’i rgyal po bźin du bu stoṅ yod bar ’gyur ro ||
’on kyaṅ gnas gsum po dag mṅon sum du gyur pa (3) las bu pho daṅ bu mo dag skye bar ’gyur
te | gsum po de dag gaṅ źe na | pha daṅ ma gñis chags par gyur ciṅ ’dus pa daṅ | ma dus
la bab ciṅ zla mtshan daṅ ldan pa daṅ | dri za ñe bar gnas par gyur pa ste | gnas gsum po
de dag mṅon sum du gyur pa las bu pho daṅ bu mo (4) dag skye bar ’gyur ro || des gaṅ gi tshe
lha rnams la gsol ba byas kyaṅ bu pho daṅ bu mo med pa de’i tshe lha thams cad spaṅs te
bcom ldan ’das la mṅon par dad par gyur to || ji tsam na dge sloṅ źig gi druṅ du soṅ ste
| ’phags pa legs par gsuṅs pa’i tshes ’dul ba la (5) bdag rab tu ’byuṅ bar ’tshal lo || bźin
bzaṅs de bźin du gyis śig ces des de rim gyis skra bregs nas bslab pa’i gźi rnams sbyin
par brtsams pa las rims chen pos thebs nas rab tu ’byuṅ ba’i bar chad du gyur pa’i skabs
de bcom ldan ’das la dge sloṅ rnams kyis (6) gsol ba daṅ | bcom ldan ’das kyis bka’ stsal
pa | re źig sos kyi bar du bslab pa’i gźi rnams mi sbyin źiṅ de’i rim gro bya’o || bcom ldan
’das kyis de’i rim gro bya’o źes bka’ stsal na | dge sloṅ rnams kyis sus bya ba ma śes
nas | bcom ldan ’das kyis (7) bka’ stsal pa | dge sloṅ rnams daṅ sman pas so || sman pa rnams
kyis ñin par sman byas na mtshan mo nad la phan par gyur to || de rnams kyis smras pa
| ’phags pa ’di’i dpyad bdag gis gdugs la bgyis na mtshan mo bro la phan par gyur gyis | gal
te (ga112a1) ’di khyim du bskyal na bdag cag gis ñin mtshan du ’di’i dpyad bgyi’o źes pa’i
skabs de dge sloṅ rnams kyis bcom ldan ’das la gsol pa daṅ | bcom ldan ’das kyis bka’
stsal pa | khyim du skyol la der yaṅ de’i rim gro byed pa sbyin par bya’o || de’i nad de yun
riṅ (2) por gyur nas de’i skra riṅ po riṅ por skyes pas khyim bdag de khyim bdag mgo reg
ces par grags so || de gaṅ gi tshe rtsa ba daṅ | sdoṅ bu daṅ | ’das ma daṅ | me tog daṅ
’bras bu’i sman gyis bsñen bkur byas pa las | slar lan bar gyur ba de’i tshe des bdag ni ’chi’o
źes bya bar raṅ (3) gi cha chod nas | de na des ’chi ka’i tshe raṅ gi nor thams cad
glegs bu la bris te rgyal bu rgyal byed kyi tshal du bskur ro || de ni śi’o || blon po rnams
kyis ko sa la’i rgyal po gsal rgyal la smras pa | lha khyim bdag mgo reg bu ma mchis par
gum ste | de la dbyig daṅ | gser (4) daṅ | glaṅ po che daṅ | rta daṅ | ba laṅ daṅ | ma he
daṅ | go cha la sogs te phal mo che źig mchis pa de thams cad glegs bul bris nas rgyal byed
kyi tshal du ’phags pa’i dge ’dun la phul lo || rgyal pos smras pa | ’phags pa ñe dga’
dbaṅ ba glegs bu la ma bris pa (5) yaṅ ṅas mthob na glegs bu la bris pa lta smos kyaṅ ci
dgos | ’on kyaṅ bcom ldan ’das kyis gnaṅ ba gaṅ yin pa de loṅ śig pa’i skabs de dge sloṅ rnams
kyis bcom ldan ’das la gsol pa daṅ | bcom ldan ’das kyis bka’ stsal pa | dge sloṅ dag
de la ci dag (6) yo || ||

bar sdom la |gźi daṅ gnas mal gos daṅ ni ||lcags nag lcags daṅ lham mkhan daṅ ||rdza mkhan ’dreg
mkhan śiṅ mkhan sogs ||tshon rtsi mduṅ śiṅ bar bur daṅ ||rkaṅ gñis rnams daṅ rkaṅ bźi
daṅ ||zas dag btuṅ ba sman daṅ ni ||bran (7) daṅ gdiṅ ba dpaṅ rgya dag ||ci rigs par ni bgo
bar bya ||dbyig rnams daṅ ni gser rnams daṅ ||gźan yaṅ rduṅs byas rduṅs ma byas ||dge ’dun
’dus nas bgo’o źes ||draṅ sroṅ chen pos bka’ stsal to ||

dge sloṅ rnams kyis gsol pa daṅ | bcom ldan (ga112b1) ’das kyis bka’ stsal pa | ci rigs par
bgo bar bya ste | de la źiṅ gi gźi daṅ | khyim gyi gźi daṅ | tshoṅ khaṅ gi gźi daṅ | gnas
mal daṅ | lcags nag gi mgar ba’i lag spyad daṅ | lcags mgar gyi lag spyad daṅ | rdza mkhan
gyi lag spyad daṅ | śiṅ (2) mkhan gyi lag spyad daṅ || smyug ma mkhan gyi lag spyad daṅ |
bran pho daṅ | bran mo daṅ | las byed pa daṅ | źo śas ’tsho ba daṅ || ba zas daṅ | btuṅ ba
daṅ | ’bru rnams ni mi bgo bar phyogs bźi’i dge sloṅ gi dge ’dun gyi phyir spyir gźag par
bya’o || ras (3) yug daṅ | ras yug chen daṅ | ko sgro daṅ | mchil lham daṅ | ’bru mar gyi
snod daṅ | ril ba daṅ | bya ma bu ma rnams ni dge ’dun tshogs pas bgo bar bya’o || mduṅ
śiṅ riṅ po gaṅ yin pa de dag ni ’dzam bu lta bu’i sku’i gzugs brñan gyi rgyal mtshan gyi śiṅ
bya’o || (4) thuṅ du gaṅ yin pa de dag ni khar gsil gyi yu bar byas ya dge sloṅ rnams la
sbyin par bya’o || khye’u daṅ bu mo ni dge ’dun gyis mi bsgyur te ci rigs pa źig blaṅs nas
ci bde bar gtaṅ bar bya’o || rkaṅ bźi pa rnams las glaṅ po che daṅ | rta daṅ | rṅa mo daṅ
| bod bu daṅ | dre’u (5) rnams ni rgyal po la dpul bar bya’o || ba laṅ daṅ | ma he daṅ
| ra daṅ | lug rnams ni phyogs bźi’i dge sloṅ gi dge ’dun gyi phyir sbyir gźag ste mi bgo’o
|| ’thab stan daṅ | go cha daṅ | gźan yaṅ rgyal po la ’os pa gaṅ yin pa thams cad ni rgyal
po la dbul bar bya’o || (6) mtshon cha rnams bźag la de rnams gre’u daṅ | kha ba daṅ |
khar gsil du brduṅs te dge ’dun la brim par bya’o || tshon rnams las tshon rtsi chen po gaṅ
kus daṅ | mtshal daṅ | mthiṅ śiṅ la sogs pa gaṅ yin pa de dag ni sku’i gzugs brñan gyi phyir
dri gtsaṅ khaṅ du gźag (7) par bya’o || thod lo kor daṅ | btsag daṅ | rams ni dge ’dun
gyis bgo bar bya’o || chaṅ ni yoṅs blugs las doṅ du gźug par bya ste | tshwar gyur na loṅs
spyad par bya’o || tshwar ma gyur na dor bar bya’o || dge sloṅ dag ṅa ston pa yin par khas
len pa rnams kyis chaṅ mi sbyin (ga113a1) źiṅ tha na rtswa mchog gis kyaṅ mi btuṅ ṅo ||
sman rnams ni naṅ khaṅ ruṅ bar gźag bar bya źiṅ de nas dge sloṅ nad pa rnams kyis loṅs spyad
par bya’o || rin po che rnams las mu tig ma gtogs par nor bu daṅ | baiḍ+śuR+ya daṅ |
duṅ g-yas su ’khyil pa la sogs pa ni cha (2) gñis su byas te | gcig ni chos la’o || cig śos
ni dge ’dun la’o || chos kyi gaṅ yin pa des ni sa ras rgyas kyi gsuṅ bri bar bya’o || seṅ
ge’i khri brgyan par bya’o || dge ’dun gyi gaṅ yin pa de ni dge sloṅ rnams kyis bgo bar
bya’o || glegs bam rnams las saṅs rgyas || (3) kyi gsuṅ rab kyi glegs ba ma rnams ni mi bgo
bar phyogs bźi’i dge sloṅ gi dge ’dun gyi ched du sbyir mdzod du gźug par bya’o || phyi
rol pa’i bstan bcom kyi glegs bam rnams ni btsoṅs la mgo bar bya’o || chags rgya ni myur du
’grub par nus pa gaṅ yin pa de ni rdzas ’ged ba’i tsho (4) dge sloṅ rnams kyis bgo bar bya’o
|| mi nus pa gaṅ yin pa de ni phyogs bźi’i dge sloṅ gi dge ’dun gyi ched du spyir mdzod
du gźug par bya’o || gser daṅ | dbyig daṅ | gźan yaṅ rduṅs su byas pa daṅ | rduṅs sum byas
pa gaṅ yin pa de ni cha gsum du byas te | gcig (5) ni saṅs rgyas la’o || gñis pa ni chos
la’o || gsum pa ni dge ’dun li’o || saṅs rgyas kyi gar yin pa des ni drig tsaṅ khaṅ daṅ
dbu skra daṅ sen mo’i mchod rten gyi ral ba daṅ ’drums pa slar bcos par bya’o || chos kyi
gaṅ yin ba des ni saṅs rgyas kyi gsuṅ bri bar bya’o || (6) seṅ ge’i khri brgyan par bya’o
|| dge ’dun gyi gaṅ yin pa de ni dge sloṅ rnams kyis ba go bde bya’o ||

gleṅ gźi ni mñan yod na’o ||

gaṅ gi cho ko sa la’i rgyal po gsal rgyal gyis chu bzaṅs kyi dus ston btsugs pa de’i tshe de
na | dge sloṅ daṅ | dge sloṅ ma daṅ | dge bsñen (7) daṅ | dge bsñen ma rnams maṅ du tshogs
par gyur to || de’i tshe dge sloṅ khrums stod dge sloṅ mas bkur pa yin pas chu bzaṅs kyi
dus ston btsugs pa’i dge sloṅ ma rab tu maṅ pos tshe daṅ ldan pa khrums stod la ’di skad
ces smras so || ’phags pa chu bzaṅs kyi dus ston (ga113b1) la spyan ’dren gyis gsegs so ||
des smras pa | bdag gi chos gos daṅ lhuṅ bzed phyir su la bcol | dge sloṅ ma bcu gñis sde
rnams kyis smras pa | ’phags pa thugs las chuṅ dur mdzod cig daṅ | bdag cag gis gźag par
bgyi’o || des da rnams la gźag (2) ba daṅ de rnams kyis skye dgu’i bdag mo chen mo la gtad
do || skye dgu’i bdag mo chen mo chen mos kyaṅ tshe daṅ ldan pa kun dga’ bo la’o || tshe
daṅ ldan ba kun dga’ bos kyaṅ gtsug lag khaṅ źig tu gźag go || de nas tshe daṅ ldan ba khrums
stod chu bzaṅs kyi dus ston la ’oṅs (3) pa daṅ | de na de dge sloṅ ma rnams kyis mgron
du bos ba yin pas gcig gis smras pa | ’phags pa deṅ bdag gis źal tshus bgyi’o || gźan daṅ
gźan dag gis kyaṅ g-yar tshus la bos so || gźan dag gis smras pa | ’phags pa bdag gi gdugs
tshod gsol (4) cig | de bźin du gźan daṅ gźan dag gis kyaṅ smras so || gźan źig gis smras
pa | ’phags pa bdag gi dus ma lags pa’i btuṅ ba gsol cig | de bźin du gźan daṅ gźan dag
gis kyaṅ smras nas des de rnams kyi sems bsruṅ ba’i phyir g-yar tshus rnams (5) las cuṅ zad
cuṅ zad blaṅs de bźin du dro yaṅ zos | dus ma yin pa’i btuṅ ba blud pa yaṅ ’thuṅs pa daṅ
de tseg tseg pa yor laṅs nas | de yaṅ lam gyis dub pa de sa maṅ por zos pa des ma źu bar
gyur te gsud de śi’o || de dge sloṅ rnams kyis dur khrod du bsregs (6) nas chos bsgrags pa
byas nas rim gyis gtsugs lag khaṅ du lhags so || gos ’ged pas nad g-yog la smras pa | de’i
lhuṅ bzed daṅ chos gos ’on cig | des smras pa | des bcu gñis sde rnams kyi lag tu bźag go
|| de rnams la dris pa daṅ | smras pa (7) bdag cag gis skye dgu’i bdag mo chen mo’i lag
tu bźag go || de nas skye dgu’i bdag mo chen mos smras pa | bdag gis ’phags pa kun dga’ bo
la gtad do || tshe daṅ ldan pa kun dga’ bos smras pa | bdag gis gtsug lag khaṅ che ge mo
źig tu bźag go źes pa’i skabs (ga114a1) de bcom ldan ’das la dge sloṅ rnams kyis gsol pa daṅ
| bcom ldan ’das kyis bka’ stsal pa | śi ba’i yo byad kyi skyin par dge sloṅ kun dga’ bo
byin gyis brlab par bya’o || byin gyis brlab pa yaṅ ’di ltar bya ste | gaṇ+na brduṅs pa
dge ’dun thams cad (2) tshogs śiṅ mthun par gyur pa daṅ | dge sloṅ gcig gis gsol bar bya’o
|| ’di ltar bya ste | gnas mal bśam bar byas la ga ṇ+ṭi brduṅs te dris pa’i tshig gis dge
sloṅ rnams la yaṅ dag par bgol | dge ’dun thams cad tshogs śiṅ mthun par gyur ba daṅ dge
sloṅ gcig (3) gis gsol ba byas te las bya’o || dge ’dun btsun pa rnams gsan du gsol | gnas
’dir dge sloṅ khrums stod gum na de’i lhuṅ bzod daṅ chos gos | gos daṅ gos kyi rin daṅ bcas
pa kun dga’ bo’i sug ba na mchis kyis gal te dge ’dun gyi dus la bab ciṅ bzod na (4) dge
’dun gyis gnaṅ par mdzod cig daṅ | ’di ltar dge ’dun gyis dge sloṅ khrums stod gum pa’i
yo byad lhuṅ bzed daṅ chos gos daṅ gos kyi rin du bcas pa’i dṅos po’i skyin par dge sloṅ kun
dga’ bo byin gyi brlab bar bgyi’o || ’di ni gsol ba’o || saṅs rgyas bcom (5) ldan ’das
la tshe daṅ ldan pa ñe ba ’khor gyis źus pa | btsun pa dge sloṅ yaṅ gźan du gum || lhuṅ bzed
daṅ chos gos kyaṅ gźan na mchis || dṅos bo’i skyin pa yaṅ gźan na mchis na de’i chos gos
daṅ lhuṅ bzed gaṅ dbaṅ bar ’gyur lags | ñe ba ’khor dṅos po’i skyin (6) pa’i dge sloṅ ṅam
khyim gaṅ na yod pa’o ||

gleṅ gźi ni mñan yod na’o ||

de’i tshe dge sloṅ lag gi bla źig śi’o || dge sloṅ rnams de’i lhuṅ bzed daṅ cos gos la ’gyod
pas ma bgos pa’i skabs de bcom ldan ’das la dge sloṅ rnams kyis gsol ba daṅ | bcom ldan ’das
(7) kyis bka’ stsal pa | dge ’dun thams cad pa sogs la ci ’dres sam ma ’dres par gyur
pa de ba rtag par bya’o || gal te ’dres te dge ’dun gyi ni mchod rten gyir byas la | mchod
rten gyi ni dge ’dun gyir gyur na | de lta bu chos daṅ mi mthun pa yin pas de’i lhuṅ bzed
daṅ (ga114b1) chos gos daṅ gos kyi rin daṅ bcas pa la cha gsum du byas te | saṅs rgyas daṅ
chos daṅ dge ’dun no || dge ’dun gyi ni dge slor rnams kyis bgo bar bya’o || saṅs rgyas
kyi ni saṅs rgyas la mchod pa daṅ | dri gtsaṅ khaṅ daṅ mchod rten gyi lag gi bla’i sar spyad
par bya’o || (2) dam pa’i chos kyi ni saṅs rgyas kyi gsuṅ bri bar bya’o || seṅ ge’i khri
brgyan par bya’o || gal te ’dres par ma gyur na thams cad dge sloṅ rnams kho nas bgo bar
bya ste | de la ’gyod par mi bya’o ||

gleṅ gźi ni mñan yod na’o ||

de’i tshe dge sloṅ rab tu mdu bo dag ljoṅs rgyu (3) źiṅ dog ba las rim gyis mñan yod kyi groṅ
khyer daṅ ñe ba źig tu phyin pa daṅ de rnams kyi naṅ nas dge sloṅ cig śi’o || de rnams kyis
bsams pa | gtsug lag khaṅ na ’dug ba’i tshaṅs pa mtshuṅs par spyod pa rnams kyaṅ skal
ba ’dod par ’gyur du ’oṅ gis || gtsug lag (4) khaṅ gi phye rol tu bgo bar bya’o sñam pa las
| mñan yod de na gnas pa’i ba laṅ rji daṅ | gyugs rji daṅ | rtswa thun daṅ | śiṅ brun daṅ
| lam gyis ’tsho ba daṅ | lam gol bas ’tsho ba’i mi rnams kyis kun nas gaṅ źiṅ de rnams
gaṅ daṅ gaṅ du ’dug nas ’ged bar byed (5) ba de daṅ der skye bo’i tshogs chen pos yoṅs su
bskor bar gyur nas de rnams kyis bsams pa | gtsug lag khaṅ daṅ ñe ba źig tu bgo’o sñam nas
| de rnams kyis gtsug lag khaṅ daṅ ñe ba źig tu bgo bar brtsams pa daṅ dge skos kyis mthoṅ
nas smras pa | tshe daṅ ldan pa (6) dag ci źig khyed | de rnams kyis ji ltar gyur pa bźin
smras pa daṅ | des smras pa | bdag kyaṅ mtshams su ’oṅs pa yin na źes des ’khaṅs kyaṅ de
rnams kyis ma byin pa’i skabs de bcom ldan ’das la dge sloṅ rnams kyis gsol pa daṅ | bcom
ldan ’das kyis (7) bka’ stsal pa | mtshams kyi naṅ la mtshams kyi naṅ du ’du śes te śi ba’i
yo byed ’ged par byed na ma bgos pa ñes par bgos pa yin te | slar yaṅ mtshams na ’dug pa
rnams daṅ lhan cig bgo bar bya ste | gźan du na ’gal tshabs can du ’gyur ro || de bźin du
(ga115a1) mtshams kyi naṅ la yid gñis kyis ’ged bar byed na ma bgos pa ñe sa par bgos pa
yin te | slar yar mtshams na ’dug pa rnams daṅ lhan cig ba go bar bya ste || gźan du na ’gal
tshabs can du ’gyur ro || mtshams kyi phyi rol la mtshams kyi naṅ gi ’du śes (2) kyis
’ged par byed na ma bgos pa ñes par bgos pa yin te | slar yaṅ mtshams na ’dug pa rnams daṅ
lhan cig ba go bar bya ste | gźan du na ’gal tshabs can du ’gyur ro || mtshams kyi phyi rol
la yi dag ñis kyis dge da par byed nam bgos bñes par bgos pa yin te | slar yaṅ mtshams
na (3) ’dug pa rnams daṅ lhan cig bgo bar bya ste | gźan du na ’gal tshabs can du ’gyur ro
||

gleṅ gźi ni mñan yod na’o ||

de’i tshe dge sloṅ gis dge sloṅ la dge sloṅ gi lag nas chos gos dag bskur ba na dge sloṅ des
gaṅ gis bskur ba de la yid gcugs pas spyad pa’i skabs de (4) bcom ldan ’das la dge sloṅ rnams
kyis gsol pa daṅ | bcom ldan ’das kyis bka’ stsal pa | dge sloṅ dag dge sloṅ des yid
gcugs par bya ba ma yin pa la yid gcugs bar bskyed de | ’di ltar gaṅ gis bskur ba de la yid
gcugs pas spyad do ||

’on kyaṅ dge sloṅ (5) gis dge sloṅ la dge sloṅ gi lag nas chos gos dag bskur ba na gaṅ la bskur
ba de la yid gtsugs las spyad na legs par spyad pa yin no || gaṅ gis bskur ba de la yid
gcugs bas spyad na ñes par spyad pa yin no || dge sloṅ gis dge sloṅ la chos gos ṅag skur
bar byed cha (6) gaṅ la bskur ba de ni śi la gag gis bskur ba de la yid gcugs pas spyad na
ñes par spyad pa yin no || gaṅ la bskur ba de’i śi ba’i yo byad du ruṅ bar byin gyis rlob
par byed na legs par byin gyis brlabs pa yin no || dge sloṅ gis dge sloṅ la chos ges dag
skur bar byed pa (7) na gaṅ gis bskur ba de ni śi la gaṅ gis bskur ba de’i śi ba’i ye byad
du ruṅ bar byin gyis rlob par byed na ñes par byin gyis brlabs pa yin no || dge sloṅ gis
dge sloṅ la chos gos dag skur par byed pa na | gaṅ la bskur ba des slar bzlog la | gaṅ gis
bskur ba de la yid (ga115b1) gcugs pas spyad na legs par spyad pa yin no || gaṅ la bskur
ba de la yid gcugs pas spyad na ñes par spyad pa yin no || dge sloṅ gis dge sloṅ la chos
gos dag skur ba na gaṅ la bskur ba de ni śi la gaṅ la bskur bde’i śi ba’i yo byad du ruṅ bar
byin gyis rlob par byed na (2) legs par byin gyis brlabs pa yin no || gaṅ gis bskur ba
de’i śi ba’i yo byad du byin gyis rlob par byed na ñes par byin gyis brlabs pa yin no || dge
sloṅ gis dge sloṅ la chos gos dag skur bar byed pa na gaṅ la bskur ba des slar bzlog la
gaṅ gis bskur bde yaṅ śi nas gaṅ (3) la bskur ba de la yid gcugs pas spyad na ñes par spyad
na ñes par spyad pa yin no || gaṅ la bskur ba de’i śi ba’i yo byad du ruṅ bar byin gyis
rlob par byed na legs par byin gyis brlabs pa yin no || dge sloṅ gis dge sloṅ la chos gos
dag skur bar byed pa na gaṅ la bskur ba des slar bzlog nas (4) de śi la | gaṅ gis skur bar
byed pa de yaṅ śin || de śi ba’i yo byaṅ du ruṅ bar byin gyis rlob par byed na ñes par byin
gyis brlabs pa yin no || gaṅ gis bskur ba de’i śi ba’i yo byaṅ du ruṅ bar byin gyis rlob
bar byed na legs par byin gyis brlabs pa yin no ||

gos kyi gźi rdzogs (5) so || ||

