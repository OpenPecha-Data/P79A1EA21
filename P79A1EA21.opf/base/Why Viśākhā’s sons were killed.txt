btsun pa | sa ga ma’i bu rnams kyis las ci źig bgyis na las (2) de’i rnam par smin pas noṅs
pa ma bgyis śiṅ skyon ma mchis par rgyal po gsal rgyal gyis bkum nasde rnams kyi mgos gzeb
bkaṅ ste sa ga ma la bskur lags |

bcom ldan ’das kyis bka’ stsal pa | dge sloṅ dag ’di dag kho nas las rnams byas śiṅ bsags (3)
ba dag ni źes bya ba nas lus can rnams la ’bras bur ’gyur źes bya ba’i bar gog ma bźin du’o
||

dge sloṅ dag sṅon byuṅ ba’i ’or źig na chaṅ ’tshoṅ źig gnas so ||chom rkun pa rab tu maṅ po
chaṅ tshol źiṅ de’i druṅ du ’oṅs nas dris pa ||chaṅ yod dam |

chaṅ ’tshoṅ gi (4) chuṅ mas smras pa | yod do źes

de rnams la chaṅ blud na’dzar ba med nas

des glaṅ źig bstan de’di sod cig |

de rnams kyis smras pa | mtshon cha med do ||

des gta’ blaṅs nas mtshon cha byin pa daṅ |de rnams kyis de bsad par brtsams so ||

de gsod pa na sems (5) labdag gsod pa gaṅ yin pa ’di dag thams cad ni chaṅ ’tshoṅ gi chuṅ ma
’di yin gyis |bdag gaṅ du ’di rnams kyi mgo bcad nas gzeb bkaṅ ste ’di la bskur bar ’gyur
ba der skye bar gyur cig ces bsams so ||

dge sloṅ dag ji sñam du sems |de’i tshe de’i (6) dus kyi glaṅ gaṅ yin pa de ni kos la’i rgyal
po gsal rgyal ’di ñid yin no |bcom rkun pa ṅag yin pa de rnams ni sa ga ma’i bu ’di dag
nid yin no ||de’i tshe de’i dus kyi chag ’tshoṅ gi chuṅ ma gaṅ yin pa de ni sa ga ma ’di ñid
yin no źes rgyas par bya’o ||

saṅs rgyas (7) bcom ldan ’das rgyal po’i khab na ’od ma’i tshal bya ka lan da ka’i gnas na bźugs
so ||de’i tshe draṅ sroṅ mṅon par śes pa lṅa daṅ ldan pa’i bsti gnas śig yod de |de de
na ’chag pa las bsti gnas daṅ ha caṅ yaṅ mi riṅ ba’i sa rdzab can gyi phyogs śig tu gcin
khu (ga84a1) chu daṅ bcas pa źig gcis so ||glo bur du ri dgas mo skom pas ñen pa źig phyogs
der ’oṅs te |de skom pas ñen pas de ’thuṅs nas mo’i dbaṅ po la bsnams so ||sems can rnams
kyi las kyi rnam par smin pa ni bsam gyis mi khyab pas sems (2) can daṅ ldan par gyur to
||

ji tsam na dus gźan źig na phyogs de ñid du ’oṅs nas khye’u źig byuṅ ba daṅ |des de bsnams na
skal pa mi mthun pa’i sems can yin nas bor te soṅ soṅ |ji tsam na draṅ sroṅ de bsti gnas
de na ’chag pa las khye’u de mthoṅ nas |’di (3) su’i bu yin źes de bsam pa la źugs pa las
|

ji tsam na bdag gi yin par mthoṅ nas des de bsti gnas su bźag ste bsnun bsñod bskyed nasde’i
mgo ri dgas kyi ’dra bas ri dgas mgo ri dgas mgo źes bya bar grags so ||

dus gźan źig na draṅ sroṅ śi (4) nas ri dgas mgos klad pa’i thod pa rdob pa’i rig pa bslabs
te |des thod pa brdabs nas thams cad luṅ ston par byed do ||gal te re źig sgra drag por gyur
na gyen du ’gro ba lhar skye bar ’gyur bar luṅ ston par byed do ||’on te ’briṅ du gyur
na gyen du ’gro ba mir skye (5) bar ’gyur bar luṅ ston par byed de | de ni bde ’gro’i rtags
so ||ṅan ’gro’i rtags ni gal te re źig sgra mi gsal bar gyur na ’og tu ’gro ba sems can
dmyal bar skye bar ’gyur bar luṅ ston par byed do ||’on te sgra ’briṅ du gyur na ’og tu ’gro
ba ṅud ’gror skye bar ’gyur (6) bar luṅ ston par byed do ||’on te sgra chuṅ bar gyur na
’og tu ’gro ba yi dgas su skye bar luṅ ston par byed do ||

de nas bcom ldan ’das kyis de’i ’dul ba’i dus mkhyen nas tshe daṅ ldan pa kun dga’ bo la bka’
stsal pa |kun dga’ bo soṅ la rgyun du źugs pa daṅ | lan (7) gcig phyir ’oṅ ba daṅ | phyir
mi ’oṅ ba daṅ | dgra bcom pa’i mgo bźi khyer cig |

btsun pa bka’ bźin ’tshal źes tshe daṅ ldan pa kun dga’ bos bcom ldan ’das las mñan nasmgo bźi
khyer te draṅ sroṅ de’i druṅ du soṅ nas khyod kyis luṅ ston cig |

des rgyun du (ga84b1) źugs pa’i thod pa la brdabs nas smras pa |’di ni lha rnams su skyes so
||lan gcig phyir ’oṅ ba yaṅ de bźin no ||phyir mi ’oṅ ba’i yaṅ de bźin no ||dgra bcom pa’i
thod pa la brdabs na ma śes rnam par ma śes nas ṅo tsha basde ’di sñam du sems te |

gaṅ phyir (2) ’di yi ’gro ba ma śes pa ||bdag ci bstan pa de las ñams gyur tam ||’on te slob
dpon rigs las ma skyes sam ||’on te rtags rnams de ’dra ma yin nam ||

tshe daṅ ldan pa kun dga’ bos smras pa |

gaṅ phyir ’di yi ’gro ba ma śes pa ||khyod kyis rig pa kun legs (3) goms ma byas ||re źig rig
pa mtha’ dag rtogs byos la ||khyod kyis phyin nas ’jigs rten luṅ ston cig ||

ri dgas mgos smras pa |khyod kyis rig pa thams cad la byaṅ ba ’ga’ mthoṅ ṅam mthoṅ ba yod dam
|

des smras pa | de bźin gśegs pa dgra bcom pa (4) yaṅ dag par rdzogs pa’i saṅs rgyas rig pa thams
cad kyi pha rol tu phyin pa yod do ||

de nas ri dgas mgo bcom ldan ’das gaṅ na ba der soṅ nas pyin pa daṅ bcom ldan ’das la ’di skad
ces gsol to ||

ṅud ’gro yi dgas dmyal ba lha mi skye bo’i ’gro ’tshal na |(5) rig pa’i skyon gyis sems can
sbyod pa drug pa ma ’tshal gyis ||gtso bo srid pa gsum gyi mtsho chen pha rol byon pa po ||pha
rol smra kun las rgyal drug pa ma ’tshal de ci gsuṅs ||

bcom ldan ’das kyis bka’ stsal pa |

mer bsregs pa yi lcags kyi me || lcags (6) kyi tho bas brduṅs byas nas ||rim gyis ñe bar źi
ba yi || ’gro ba ji ltar mi mṅon pa ||de bźin ’dod pa’i ’dam tshogs las || gal te yaṅ dag
rnam grol ba ||mi g-yo go ’phaṅ thob rnams kyi || ’gro ba gdags su yod ma yi ||

de skad ces bka’ stsal (7) pa daṅ | bcom ldan ’das la ri dgas mgos ’di skad ces gsol to ||

btsun pa bdag legs par gsuṅs pa’i chos ’dul ba la rab tu ’byuṅ ba daṅ bsñen par rdzogs pa dge
sloṅ gi dṅos po thob pa lta na | bdag bcom ldan ’das kyi sbyan sṅar tshaṅs par spyod (ga85a1)
pa spyod par bgyi’o ||

de nas bcom ldan ’das kyis rab tu phyuṅ bsñen par rdzogs par mdzad ||de rab tu phyuṅ źiṅ bsñen
par rdzogs par mdzad nas rgyal po’i khab tu ji tsam bźed kyi bar du bźugs nas mñan yod
gaṅ na ba der rgyu źiṅ gśegs te |(2) rim gyis rgyu źiṅ gśegs pa daṅ mñan yod du byon nas mñan
yod kyi ri dags ’dzin gyi ma’i sṅon gyi kun dga’ ra ba’i khaṅ bzaṅs na bźugs so ||

de nas bcom ldan ’das bla gab med pa na ’chag ciṅ rgyu skar rnams gyur ba gzigs so ||gzigs nas
tshe daṅ ldan pa (3) ri dgas mgo la bka’ stsal pa |

ri dgas mgo ji srid cig na lhas char ’bebs par ’gyur soms śig |

des bsams nas btsun pa ’jig rten ’di ma ruṅ ’di rab tu ma ruṅ lags te |rgyu skar rnams ji lhar
gnas pa daṅ sbyar na lo bcu gñis su char mi ’bab (4) lags so ||

bcom ldan ’das kyis rgyu skar rnams mthun par byin gyis brlabs nas bka’ stsal ba | yaṅ śes par
gyis śig |

des gsol ba | lo drug tu lags so || de bźin du bcom ldan ’das kyis yaṅ smras pa daṅ | gsol pa
| lo ldar lags so || (5) de bźin du źag bdun gyi bar du’o ||

de nas bcom ldan ’das kyis dge sloṅ rnams la bka’ stsal pa |dge sloṅ dag gnas ma la rnams skyabs
yod par sbos śig |de riṅ kho nar lhas phye ma’i tshogs lta bu’i char ’bebs par ’gyur
te |de la khrus byed pa gaṅ (6) yin pa de rnams la ’bras daṅ phol mig ’byuṅ bar mi ’gyur ro
||ri dgas mgo de ltar na rgyu skar rnams ni ’gyur ba g-yo ba mi brtan pa yin te | srog kyaṅ
g-yo ba mi brtan pa yin no ||

bcom ldan ’das kyis de skad ces bka’ stsal pa daṅ | ri dgas mgo (6) mṅon par dad par gyur to
|| de ltar mṅon par dad par gyur bas dgra bcom pa mṅon sum du byas so ||de nas rnam par grol
ba’i dga’ ba rab tu myoṅ nas tshigs su bcad pas smras pa |

ri dgas rnams ni nags khrod rten || ’dab chags rnams ni mkha’ la (ga85b1) rten ||rnam par sgom
pa chos la rten || dgra bcom mya ṅan ’das la rten ||ri dags ’dzin gyi ma sa ga mas ||

bcom ldan ’das ko sa la’i ljoṅs rgyu źiṅ gśegs te mñan yod du byon nas mñan yod na bdag kho
na’i kun dga’ ra ba na bźugs so źes thos so ||thos nas (2) kyaṅ bcom ldan ’das gaṅ na ba der
soṅ ste phyin pa daṅ | bcom ldan ’das kyi źabs gñis la mgo bos phyag byas te phyogs gcig
tu ’dug go ||phyogs gcig tu ’dug pa daṅ | bcom ldan ’das kyis ri dags ’dzin gyim sa ga ma
la chos daṅ ldan pa’i gtam gyis (3) yaṅ dag par bstan ces bya ba nas yaṅ dag bar rab tu
dga’ bar mdzad nas cag mi gsuṅ ṅo źes bya ba’i bar goṅ ma bźin du’o ||

de nas ri dags ’dzin gyi ma sa ga ma stan las laṅs te | bcom ldan ’das gaṅ ba de logs su thal
mo sbyar ba btud nas bcom ldan ’das la (4) ’di skad ces gsol to ||

bcom ldan ’das dge sloṅ gi dge ’dun daṅ thabs cig tu saṅ bdag gi sdum par gdugs tshod spyor
źiṅ mchis na gnaṅ bar mdzad du gsol |bcom ldan ’das kyis sa ga ma la caṅ mi gsuṅ bas gnaṅ
ṅo źes bya ba nas nor bu’i chu snod (5) bźag ste ||bcom ldan ’das la bu mo mṅag gźug ma dus
tshod gsol ba dus tshod gsol du bcug go ||ji tsam na bu mo mṅag gźug ma de sṅon gyi kun
dga’ ra bar soṅ nas sgo gseb nas bltas na dge sloṅ rnams sgren mor khrus byed pa mthoṅ ṅo
||

mthoṅ nas (6) kyaṅ bsams pa | gdon mi za bar ’phags pa rnams ni bźud la | ’tsho ba ba nal phrug
’di dag gis gtsug lag khaṅ ’dir btab bo sñam nas |

de riṅs ba riṅs pas ’oṅs te smras pa | jo mo mkhyen par mdzod cig | ’phags pa rnams ni bźud
la ’tsho ba ba nal (7) phrug rnams kyis gtsug lag khaṅ ’dir btab lags so ||

sa ga mas bsams pa | bcom ldan ’das kyis gnaṅ nas | gdugs tshod ma gsol bar bźud par gyur pa
gaṅ yin pa de ni gnas ma yin źiṅ skabs med de | gdon mi za bar ’dis dge sloṅ sgren mo (ga86a1)
rnams mthoṅ ṅo sñam nas |

des dus tshod gsol ba’i skyes pa gźan źig btaṅ ste | des btsun pa gdugs tshod lags śiṅ mchis
na | bcom ldan ’das da de’i dus la bab par mkhyen par mdzad du gsol źes bya ba nas | bcom
ldan ’das (2) kyis gsol zin nas phyag bcabs te lhuṅ bzed gyu bar rug bas źes bya ba’i bar
goṅ ma bźin du ste |

rgan pa’i mthar ’dun nas bcom ldan ’das la ’di skad ces gsol to ||btsun pa bdag ni sbyin pa
chen po brgyad bca’ bar ’tshal te |glo bur pa la stsal ba daṅ | (3) ’chi bar chas pa la stsal
ba daṅ | bro ’tshal ba la stsal ba daṅ | bro g-yog la stsal ba daṅ | stsaṅ nas kyi ’jams
nas ma daṅ | sman nar ma daṅ | dge sloṅ rnams la dbyar gyi gos ras chen daṅ | dge sloṅ
ma rnams la khrus ras so ||

bcom ldan ’das kyis bka’ (4) stsal pa | sa ga ma khyod kyis yon tan ci źig mthoṅ na glo bur
du ’oṅs pa la sbyin pa sbyin ||

btsun pa glo bur du mchis pa’i dge sloṅ ni spyod yul mi mkhas pa daṅ | lam sraṅ mi mkhas pa
lags pas des bdag gi bsod sñoms la loṅs spyad na spyod yul la mkhas (5) pa daṅ | lam sraṅ
la mkhas par ’gyur lags so ||

sa ga ma de thugs su chud de legs so legs so ||don gyi dbaṅ ci źig mthoṅ na ’gro bar chas pa
la sbyin pa sbyin ||

btsun pa dge sloṅ mchi bar chas pa bsod sñoms tshol du mchis na ’gron pa rnams daṅ bral (6)
bar ’gyur źiṅ tshogs daṅ bral na phoṅs par ’gyur basdes bdag gi bsod sñoms la loṅs spyad na
tshogs daṅ ’bral bar mi ’gyur lags so ||

sa gam de yaṅ thugs su chud de legs so legs so ||don gyi dbaṅ ci źig mthoṅ na nad pa la sbyin
pa sbyin ||

btsun (7) pa dge sloṅ bro ’tshal ba bsod sñoms tshol du mchis na ñon moṅs pa’am ’gum par ’gyur
basdes bdag gi bsod sñoms la loṅs spyod na bro nad las ldaṅ ba daṅ bde ba la reg par gnas
par ’gyur lags so ||

sa ga ma de yaṅ thugs su chud de legs so legs (ga86b1) so ||don gyi dbaṅ ci źig mthoṅ na nad
g-yog la sbyin pa sbyin |

btsun pa dge sloṅ bro g-yog bgyid pa raṅ gi ched du bsod sñoms tshol du mchis na bro ’tshal
ba’i bgyi ba ñams par ’gyur pasdes bdag gi bsod sñoms la loṅs spyad na ’grub par ’gyur lags
so ||

sa (2) ga ma de yaṅ thugs su chud de logs so legs so ||don gyi dbaṅ ci źig mthoṅ na dge ’dun
la nas thug nar ma sbyin |

btsun pa bcom ldan ’das kyi ñan thos rnams la drod chuṅ ba yaṅ mchis | drod che ba yaṅ mchis
| drod che ba yaṅ mchis te ||de la re źig drod chuṅ ba gaṅ lags pa de rnams (3) ni nas thugs
’tshal na drod skye bar ’gyur la | drod che ba gaṅ lags pa de rnams ni ñam skye bar ’gyur
lags so ||

sa ga ma de yaṅ thugs su chud de legs so legs so ||don gyi dbaṅ ci źig mthoṅ na dge ’dun la
sman nar ma sbyin ||

btsun pa bcom ldan ’das kyi ñan (4) thos rnams las bro nad maṅ ba daṅ bro nad ñuṅ ba mchis te
||de la bro nad maṅ po gaṅ lags pa de rnams la ni re źig ’tshal ches | bro nad ñuṅ ba gaṅ
lags pa de rnams kyis loṅs spyad na lhag par yaṅ bde ba la reg par gnas par ’gyur lags so
||

sa ga ma de yaṅ (5) thugs su chud de legs so legs so ||don gyi dbaṅ ci źig mthoṅ na | dge sloṅ
rnams la dbyar gyi gos ras chen sbyin ||

btsun pa de riṅ kho na bdag gis bu mo mṅag gźug bgyid pa dus tshod gsol bar btaṅ ba las |des
dge sloṅ rnams sgren mor khrus (6) byas pa mthoṅ nas |de slar mchis te bdag la ’phags pa
rnams ni bźud la ’tsho ba pa nal phrug rnams kyis gtsug lag khaṅ du btab bo źes mchi basde
rnams dbyar gyi gos ras chen gyis bkab par ’gyur lags so ||

sa ga ma de yaṅ thugs su chud de legs (7) so legs so ||don gyi dbaṅ ci źig mthoṅ na dge sloṅ
ma rnams la khrus ras sbyin |

btsun pa dus ’di gcig na khyim pa mo rab tu maṅ po dag dge sloṅ ma rab tu maṅ po rnams chu bo
gnas ldan la sgren mor khrus bgyid pa laskhyim pa mo de rnams kyis bgad ciṅ (ga87a1) bgad
nas mdzub ker gyis dge sloṅ ma rnams kyi mdoms ñe bar ston te |de dag gis ñe bar bstan pa
rnams bag ’khums par gyur pas de rnams bdag gi khrus ras kyis bkab nas khrus bgyid par ’gyur
lags so ||

sa ga ma legs so legs (2) so || khyod kyis bsod nams bya ba’i dṅos po brgyad smras pa gaṅ yin
pa de dag ni rdzas las byuṅ ba’i bsod nams bya ba’i dṅos po bdun rnams la yaṅ dag par snaṅ
źiṅ’di dag ni rdzas las byuṅ ba’i bsod nams bya ba’i dṅos po bdun po gaṅ dag la bsod nams
(3) sam | bsod nams kyi ’bras bu’am | bsod nams kyi ’bras bu rnam par smin pa ’di tsam
mo źes tshad gzuṅ bar mi nus kyi ’on kyaṅ bsod nams maṅ ba’i phyir bsod nams kyi phuṅ po chen
po źes bya ba’i graṅs su ’gro ba rnams kyi naṅ du ’dus so ||

btsun pa (4) bdag gis ’di skad ces bcom ldan ’das kyis dge slog che ge mo de sṅa nas dge sloṅ
’di yaṅ kun tu sbyor ba gsum spaṅs nas rgyun du źugs pa rnam par mi ltuṅ ba’i chos can rdzogs
pa’i byaṅ chub tu ṅes par gźol ba || re ltar thogs na srid pa lan bdun par ’gyur te
| (5) lha daṅ mi rnams kyi naṅ du lan bdun du ñid mtshams sbyor źiṅ ’khor nas sdug bsṅal gyi
mthar byed par ’gyur ro źes luṅ bstan thos te ||de mñan yod du re ’ga’ mchi bar ’gyur la
| des bdag gi glo bur du mchi ba’i zas źes bya ba nas | dbyar (6) gyi gos ras chen daṅ |
dge sloṅ mas khrus ras loṅs spyod par ’gyur lags so źes bya ba’i bar de thos nas kyaṅ dga’
ba daṅ rab tu dga’ ba rgya chen po dge ba ṅes par ’byuṅ ba daṅ ldan pa thob par ’gyur lags
so ||

bcom ldan ’das kyis dge sloṅ che ge mo de dge sloṅ (7) ’di ni kun tu sbyor ba gsum spaṅs nas
’dod chags daṅ | źe sdaṅ daṅ | gti mug bsrabs pa’i phyir lan gcig phyir ’oṅ bar ’gyur te
| ’jig rten ’dir lan gcig ’oṅs nas sdug bsṅal gyi mthar byed par ’gyur ro źes luṅ bstan pade
yaṅ mñan yod du res ’ga’ (ga87b1) mchi źiṅ slar mchi la || des bdag gi glo bur ba’i zas
źes bya ba nas dbyar gyi gos ras chen daṅ || dge sloṅ mas khrus źes bya ba’i bar goṅ ma bźin
te || thos nas kyaṅ dga’ ba daṅ rab tu dga’ ba rgya chen po dge ba ṅes par ’byuṅ ba daṅ
ldan pa thob par ’gyur lags (2) so ||

bcom ldan ’das kyis dge sloṅ che ge mo de dge sloṅ ’di ni tha ma’i cha daṅ mthun pa’i kun tu
sbyor ba lṅa spaṅs pas phyir mi ’oṅ bar ’gyur te | ’jig rten ’dir phyir mi ’oṅ bar ’gyur
ro źes luṅ bstan pade yaṅ res ’ga’ mñan yod du mchi źiṅ slar mchi la | des (3) bdag gi glo
bur ba’i zas źes bya ba nas dbyar gyi gos ras chen daṅ | dge sloṅ mas khrus ras źes bya ba’i
bar goṅ ma bźin du ste | thos nas kyaṅ dga’ ba daṅ rab tu dga’ ba rgya chen po dge ba
ṅes par ’byuṅ ba daṅ ldan pa thob par ’gyur lags so |

bcom ldan (4) ’das kyis dge sloṅ che ge mo de dge sloṅ ’di ni ñon moṅs pa thams cad spaṅs te
dgra bcom pa mṅon sum du byas nas phuṅ po lhag med pa’i mya ṅan las ’das pa’i dbyiṅs su ’jug
par ’gyur ro źes luṅ bstan pade yaṅ res ’ga’ mñan yod du mchi źiṅ slar yaṅ (5) mchi la
| de bdag gi glo bur ba’i zas źes bya ba nas dbyar gyi gos ras chen daṅ | dge sloṅ mas khrus
ras źes bya ba’i bar goṅ ma bźin du ste | thos nas kyaṅ dga’ ba daṅ rab tu dga’ ba rgya
chen po dge ba ṅes par ’byuṅ ba daṅ ldan pa thob par ’gyur lags (6) so||

de nas bcom ldan ’das kyis ri dags ’dzin gyi ma sa ga ma la chos daṅ ldan pa’i gtam gyis yaṅ
dag par bstan yaṅ dag par ’dzin du bcug | yaṅ dag par gzeṅs bstod | yaṅ dag par rab tu dga’
bar mdzad nas gdan las bźeṅs te gśegs so ||

(7) de nas bcom ldan ’das mñan yod du ji tsam bźed kyi bar du bźugs nas yaṅs pa can gaṅ na ba
der rgyu źiṅ gśegs te | rim gyis rgyu źiṅ gśegs pa na yaṅs pa can du byon nas yaṅs pa can
gyi spre’u rdziṅ gi ’gram gyi khaṅ pa brtsegs pa na bźugs so ||

de nas (ga88a1) bcom ldan ’das sṅa dro na bza’ śam thabs mnabs chos gos daṅ lhuṅ bzed bsnams
nas yaṅs pa can du bsod sñoms la źugs so ||de’i tshe dge sloṅ rab tu maṅ po kun dga’ ra ba’i
sgo na gnas mal mi gtsaṅ bas gos pa rnams ’khrub daṅ | skems (2) pa daṅ | ’diṅs par byed
do ||bcom ldan ’das kyis dge sloṅ rab tu maṅ po kun dga’ ra ba’i sgo na gnas mal mi gtsaṅ
bas gos pa rnams ’khru ba daṅ | skems pa daṅ | ’diṅs par byed pa gzigs so ||gzigs nas kyaṅ
yaṅ ’di sñam du dgoṅs te | (3) bram ze daṅ khyim bdag dad pa can ṅag pags pa daṅ || śa
daṅ | khrag zad zaṅ du sbyin pa btaṅ źiṅ bsod nams byas pa gaṅ yin pa de la dge sloṅ rnams
bag med ciṅ ma brtags par spyod par byed do sñam du dgoṅs nasyaṅs pa can du bsod sñoms spyad
de | źal (4) zas kyi bya ba mdzad nas zas phyi ma’i bsod sñoms spaṅs śiṅ lhuṅ bzed daṅ
na bza’ chos gos mkhos su phab nas źabs bsil te naṅ du yaṅ dag ’jog la gtsug lag khaṅ du
źugs so ||

de nas bcom ldan ’das dgoṅs ka naṅ du yaṅ dag ’jog las bźeṅs nas dge (5) sloṅ gi dge ’dun gyi
guṅ la gdan bśams pa ñid la bźugs so || bźugs nas bcom ldan ’das kyis dge sloṅ rnams la
bka’ stsal pa |dge sloṅ dag ’dir ṅa sṅa dro śam thabs bgos lhuṅ bzed daṅ chos gos thogs te
yaṅs pa can du bsod sñoms la (6) źugs pa las ṅas dge sloṅ rab tu maṅ po dag kun dga’ ra ba’i
sgo na gnas mal mi gtsaṅ bas gos pa rnams ’khru ba daṅ | skems pa daṅ | ’diṅs par byed
pa mthoṅ ṅo ||mthoṅ nas kyaṅ ’di sñam du dgoṅs te || bram ze daṅ khyim bdag dad pa can dag
pags (7) pa daṅ | śa daṅ khrag zad zad du sbyin pa btaṅ źiṅ bsod nams byas pa gaṅ yin pa
de la dge sloṅ rnams bag med ciṅ ma brtags par spyod par byed do ||dge sloṅ dag dad pas sbyin
pa la bag yod pas spyod pa daṅ | dus su spyod pa daṅ | skabs skabs su spyod (ga88b1)
pa daṅ | brtags te spyod pa daṅ | cuṅ zad spyod pa ni legs so legs so ||

de nas bcom ldan ’das kyis dad pas byin pa la bag yod pas spyad par bya ba’i bsṅags pa gsuṅs
nas dge sloṅ rnams la bka’ stsal pa |dge sloṅ dag de lta bas na dge ’dun gyi gnas mal la
gdiṅ (2) ba med par loṅs spyad par mi bya’o || gnas mal mi gtsaṅ bas gos na de’i mod kho na
la bkru bar bya ste || gźan du na ’gal tsha bas can du ’gyur ro ||

de nas bcom ldan ’das sṅa dro na bza’ thabs mnabs lhuṅ bzed daṅ chos gos bsnams nas źabs ’briṅ
byed pa’i (3) dge sloṅ tshe daṅ ldan pa kun dga’ bo daṅ | yaṅs pa can du bsod sñoms la
źugs pa las |bcom ldan ’das kyis mi rgyab nag por gyur pa źig rgyaṅ riṅ po kho na nas gzigs
so ||gzigs nas kyaṅ tshe daṅ ldan pa kun dga’ bo la bka’ stsal pa |kun dga’ bo (4) khyod
kyis mi rgyab nag po pha bi mthoṅ ṅam ||

btsun pa mthoṅ lags so ||

kun dga’ bo mi pha bi ni yaṅ dag par rdzogs pa’i saṅs rgyas ’od sruṅ gi gsuṅ rab la rab tu byuṅ
bar gyur te ||de nas ’dis dge ’dun gyi gnas mal la miṅ tsam gyi gdiṅ ba daṅ | dri ma can
gyi (5) gdiṅ ba daṅ || śur bu daṅ | rgya caṅ daṅ | lcug gu’i gdiṅ bas gtiṅ nas loṅs spyad
pade’i las kyi rnam par smin pas tshe rabs lṅa brgyar rgyab nag por gyur to || da duṅ yaṅ
rgyab nag por gyur to źes

rig par mdzad nas yaṅs pa can du bsod sñoms mdzad do źes bya ba (6) nas naṅ du yaṅ dag ’jog
las bźeṅs nas źes bya ba’i bar goṅ ma bźin du’o || dge sloṅ gi dge ’dun gyi guṅ la gdan bśams
pa ñid la bźugs so || bźugs nas bcom ldan ’das kyis dge sloṅ rnams la bka’ stsal pa |

dge sloṅ dag de riṅ ṅa sṅa dro śam (7) thabs bgos lhuṅ bzed daṅ chos gos thogs te yaṅs pa can
du bsod sñoms la źugs pa las |de na ṅas mi rgyab nag por ’dug pa źig mthoṅ ste | de ni yaṅ
dag par rdzogs pa’i saṅs rgyas ’od sruṅ gi gsuṅ rab la dge sloṅ du gyur pa lasde na des
dge ’dun gyi (ga89a1) gnas mal la miṅ tsam gyi gdiṅ ba daṅ źes bya ba nas tshe rabs lṅa brgya’i
bar du rgyab nag por gyur to źes bya ba’i bar goṅ ma bźin du’o ||dge sloṅ dag de lta
bas na dge sloṅ rnams kyis deṅ phyin chad miṅ tsam gyi gdiṅ ba daṅ | dri ma can gyi gdiṅ
bas dge (2) ’dun gyi gnas mal la loṅs spyad par mi bya’o ||loṅs spyad na ’gal tshabs can
du ’gyur ro ||’on kyaṅ gdiṅ ba gñis kyis loṅs spyad par bya ste || stug na ni rim gcig gis
so || seṅ bźi ga na rim gñis kyis so ||

dge sloṅ rnams gdiṅ ba bkra źiṅ bkra ba kha (3) tshar ma bcad pa dag ’chaṅ bar byed pa bram
ze daṅ khyim bdag rnams kyis mthoṅ nas smod par byed | gźogs ’phyas byed | kha zer bar byed
nas bcom ldan ’das kyis bka’ stsal pa | sdon po’am | ’dam ka’am | kha bsgyur ba’i gdiṅ ba
gris dras pa bcaṅ bar bya ste | (4) gźan du na ’gal tshabs can du ’gyur ro ||

dge sloṅ źig g-yan pa’i nad kyis ñen pas de’i chos gos rnams rnag daṅ khrag gis reg nas dri
mi źim la spraṅ ma rnams ’du źiṅ de bsod sñoms la źugs pa de bram ze daṅ khyim bdag rnams
kyis mthoṅ nas smod par byed gźogs (5) ’phyas byed | kha zer bar byed pa’i skabs de dge sloṅ
rnams kyis bcom ldan ’das la gsol pa daṅ |

bcom ldan ’das kyis bka’ stsal pa | de lta bas na rjes su gnaṅ te g-yan pa dag pa bcaṅ bar bya
ste | źag lṅa’am | drug lon nas bkru bar bya’o || gźan (6) du na ’gal tshabs can du ’gyur
ro ||

dge sloṅ mje’i nad kyis ñen pa dag dge ’dun gyi gnas mal daṅ | khyams daṅ | rdziṅ daṅ | sgo
khaṅ daṅ | baṅ rim daṅ | ’chags rnams daṅ | śiṅ druṅ gi gnas rnams na dri mi źim pa daṅ |
sbraṅ ma rnams ’khor bas (7) gnas śiṅ loṅs spyad par byed pa de dag bram ze daṅ khyim bdag
rnams kyis mthoṅ nas smod par byed | gźogs ’phyas byed | kha zer bar byed pa’i skabs de deg
sloṅ rnams kyis bcom ldan ’das la gsol ba daṅ |

bcom ldan ’das kyis bka’ stsal pa | dge (ga89b1) sloṅ dag dge sloṅ mdze nad kyis thebs pa rnams
kyi phyir ṅas kun tu sbyod pa’i chos dag bca’ bar bya ste | dge sloṅ mdze nad kyis thebs
pas dge ’dun gyi gnas mal daṅ | gnas khaṅ la loṅs sbyad par mi bya | khyams rnams daṅ |
ji skad du bsgrags pa’i khyams la (2) sogs par gnas par mi bya | dge ’dun gyi chab khuṅ daṅ
| snam phyi sar ’jug par mi bya ste | dge ’dun gyis de la gnas dben pa byin nas rim gro
bya’o ||dge sloṅ mdze nad kyis thebs pas kun tu spyod pa’i chos ji ltar bcas pa bźin yaṅ
dag par blaṅs te (3) ’jug par mi byed na ’gal tshabs can du ’gyur ro ||

’dul ba gźi | bam po drug bcu bźi pa | saṅs rgyas bcom ldan ’das la tshe daṅ ldan pa ñe ba ’khor
gyis źus pa | btsun ba bde bar gśegs pa’i na bza’ chos gos lhag par bcaṅ du ruṅ (4) lags
sam |

ñe ba ’khor mi ruṅ ṅo ||

btsun pa mon dar gyi chos gos gsum du byin gyis brlabs nas chog gos lhag par byin gyis brlabs
te bcaṅ du ruṅ lags sam |

ñe ba ’khor ci dgar zad de | de bźin du ’dod pa bźin du bal ṅaṅ śa na’i ras la yaṅ (5) ruṅ po
||

