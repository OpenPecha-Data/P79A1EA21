gleṅ gźi ni mñan yod na’o ||

ri ’or źig na khyim bdag cig yod pa des gtsug lag khaṅ źig brtsigs nas der dge sloṅ brgya dbyar
gnas par dam bcas so ||

(ga96a1) khyim bdag de’i blo skyes pa | ras yug brgya bsgrubs te dge sloṅ gi dge ’dun gdugs
tshod gsol nas | dge sloṅ re re la yaṅ ras yug re re bskon no sñam mo ||

ji tsam na ñe dgas khyim bdag che ge mo źig gis dge sloṅ gi dge ’dun gdugs tshed gsol te | re
re (2) la yaṅ ras yug re re bskon no źes thos so ||thos nas kyaṅ bsams pa | gal te de las
ras yug gcig ma grub na bdag ñe dga’ ma yin no sñam nas de mgron du ma bos bźin du soṅ ṅo
||

khyim bdag gis dge sloṅ gi dge ’dun gdugs tshod gsol nas ras rnams (3) ’brim pa na | ñe dgas
ras yug gcig blaṅs nas myur ba myur bar soṅ soṅ || ji tsam na dge sloṅ gcig gi ras chad do
||

khyim bdag gis smras pa | ’phags pa bdag gis ras brgya legs par bgraṅs te mchis na ’phags pa
’ga’ źig gis ras yug gñis (4) bsnams par ma gyur graṅ |

dge sloṅ rnams kyis smras pa | khyim bdag de lta su źig byed | ’on kyaṅ btsun pa ñe dga’ khyod
kyis spyan draṅs sam |

’phags pa dag bdag gis sbyan ma draṅs so ||

des ras de khyer nas soṅ ṅo ma ||

de nas khyim bdag de smod par brtsams (5) pa’i skabs de dge sloṅ rnams kyis bcom ldan ’das la
gsol pa daṅ |

bcom ldan ’das kyis dgoṅs pa | ñes dmigs gaṅ ci byuṅ ba ni dge sloṅ dag mgron du ma bos par
gźan gyi rñed pa la thob rgyal khyed pa las gyur gyis | de lta bas na dge sloṅ gis mgron du
ma (6) bos par gźan gyi rñed pa la thob rgyal mi bya’o || thob rgyal byed na ’gal tshabs
can du ’gyur ro ||

dge sloṅ rnams the tshom skyes nas the tshom thams cad gcod pa saṅs rgyas bcom ldan ’das la
źus pa | btsun pa tshe daṅ ldan pa ñe dga’ g-yar ma draṅs par gźan gyi (7) rñed pa la thob
rgyal bgyid pa la gzigs |

bcom ldan ’das kyis bka’ stsal pa | dge sloṅ dag da ltar ’ba’ źig tu ma zad de | ji ltar ’das
pa’i dus na yaṅ ñe dgas mgron du du ma bos par gźan gyi rñed pa la thob rgyal byas pa de
ñon cig |

dge sloṅ dag sṅon (ga96b1) byuṅ ba ri ’or źig na bram ze ’khor la dbaṅ sgyur ba źig yod de |des
bram ze’i khye’u brgya zla ba gsum mgron du bos te zan byin nasde’i blo skyes pa | bram
ze’i khye’u re re bskon no sñam mo ||

de daṅ ha cad yaṅ mi riṅ ba źig na bram ze rgan po źig yod (2) pades thos nas de rgan pa’i mthar
’dug ste | thog mar zos nas ras yug gcig khyer nas soṅ ṅo || bram zes ras rnams ’brim
par byed pa na | ji tsam na bram ze’i khye’u gcig gi ras chad nas des dris pa |

śes ldan dag bdag gis ras yug brgya legs par bgraṅs (3) te ’oṅs na bram ze’i khye’u ’ga’ źig
gis ras yug gñis blaṅs par ma gyur graṅ |

de rnams kyis smras pa | de ltar su źig bgyid | ’on kyaṅ khyod kyis bram ze rgan bo mgron du
bos sam |

bdag gis mgron du ma bos so || des ras yug de thog mar blaṅs nas soṅ (4) ṅo ||

bram ze des smad par brtsams so ||

dge sloṅ dag ji sñam du sems | de’i tshe de’i dus na bram ze rgan po gaṅ yin pa de ni ñe dga’
da’i ñid yin te | de na yaṅ de mgron du ma bos so || da ltan yaṅ ṅo ||

